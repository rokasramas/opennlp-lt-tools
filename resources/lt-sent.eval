Žuvo jį vairavęs 22 metų vaikinas.
Birželio 4-osios vakare (apie 23.10 val.) Šakių rajone, Baltrušių kaimo teritorijoje, kelyje Pilviškiai–Šakiai–Jurbarkas, kroso motociklas „Honda CR 250R“, važiuojantis be šviesų, partrenkė kelkraščiu ta pačia kryptimi einančią 21 metų merginą.
Ji patyrė galvos traumą, jai sumuštas veidas, sužeistos abi kojos.
Gydytojams suteikus pirmąją pagalbą, mergina išvežta į Kauno klinikas.
Motociklą (be valstybinio numerio ženklo) vairavo neturintis teisės vairuoti šios rūšies transporto priemonių 22 metų šio rajono gyventojas.
Birželio 5-osios ryte Panevėžyje, J. Basanavičiaus gatvėje, pėsčiųjų perėjoje, 7 metų berniuką partrenkė automobilis „VW Caddy“, vairuojamas 56 metų šio miesto gyventojo.
Dėl patirtos galvos traumos mažametis paguldytas į Respublikinės Panevėžio ligoninės Vaikų intensyvios terapijos skyrių.
Birželio 7-osios ryte (prieš dešimtą) Klaipėdoje, Molo gatvėje, 53 metų šio miesto gyventojo vairuojamas automobilis „Taylor Dunn“ (šiukšliavežis), įvažiuodamas į kiemą, partrenkė 81 metų moterį, kuri tuo metu atidarinėjo kiemo vartus.
Senolė dėl patirtų daugybinių sužeidimų po trijų valandų mirė Klaipėdos universitetinės ligoninės Reanimacijos skyriuje.
Automobilis, priklausantis UAB „Klaipėdos želdiniai“, nustatyta tvarka neįregistruotas.

Savaitės viduryje orai stipriai atvės – trečiadienio naktį numatomos gana stiprios šalnos.
Tačiau ketvirtadienį link Lietuvos vėl ims sukti šiltesni orai.
Kaip LRT Radijui sakė sinoptikė Alva Nagelytė, antradienis bus debesuotas, daug kur protarpiais negausiai palis.
Pūs stiprus ir gūsingas šiaurinių krypčių vėjas.
Smarkiausi vėjo gūsiai numatomi pajūryje – 17–20 m/s. Oro temperatūra svyruos apie 9–12 laipsnių šilumos.
„Trečiadienį vėjas pamažu turėtų rimti ir jau dieną suksis iš pietvakarių.
Todėl lietaus tikimybė jau bus mažesnė, tik kur ne kur dar gali trumpai palyti.
Dangus giedrės, šiaurės vakarų vėjas naktį pamažu rims ir paryčiais laukus daug kur nubalins gana stiprios šalnos – iki 1–5 laipsnių šalčio.
Dieną vėjas atsigręš iš vakarų, pietvakarių ir temperatūra kils iki 11–14 laipsnių šilumos“, – sakė A. Nagelytė.
Ketvirtadienį, anot sinoptikės, į Lietuvą pasuks šiltesni orai: „Dangus bus labiau debesuotas.

Naktį palis šiaurės vakariniuose rajonuose, o dieną lietus išplis į didesnę šalies dalį.
Naktis numatoma be šalnų, bet bus dar vėsi – 3–8 laipsniai šilumos.
Dieną temperatūra pakils iki 12–14 laipsnių“.
Penktadienio dieną temperatūra kils iki 13 laipsnių, savaitgalį – iki 15–17 laipsnių.
Nuo 2015-ųjų sausio įsigalioja Valstybinio socialinio draudimo įstatymo pataisa, kad įmokas "Sodrai" Individualios įmonės savininkas, mažosios bendrijos narys ar ūkinės bendrijos tikrasis narys privalės mokėti nuo minimalios mėnesinės algos - naujasis mokestis jau įskaičiuotas į 2015 metų "Sodros" biudžeto projektą, nors Ūkio ministerija jau siūlo individualių įmonių ir mažųjų bendrijų apmokestinimą atidėti dar porai metų - iki 2016 metų pabaigos.
Ministerija suskaičiavo, kad "Sodra", jeigu individualių įmonių ir mažųjų bendrijų apmokestinimas nebus nukeltas, kitąmet sulauks 23 tūkst. naujų mokėtojų, jos biudžetas papildomai gaus 76 mln. litų (22 mln. eurų) pajamų, rašo "Verslo žinios".
Oficialiai veiklos nevykdančios įmonės bus atleistos nuo prievolės mokėti socialinio draudimo įmokas už savininkus bei narius.
Jei pirminiam "Sodros" biudžetui būtų pritarta, savarankiškai dirbančių asmenų įmokos išaugtų beveik 50 proc.
Klaipėdoje policijos automobiliui „Nissan Primera“ užvažiavus ant šaligatvio ir atsitrenkus į kelio ženklą, sužalota pėsčioji.
Rugpjūčio 14 d. apie 17 val. 20 min.

Klaipėdoje, Priestočio g., tarnybinis automobilis „Nissan Primera“, vairuojamas tarnybos metu neuniformuoto blaivaus Klaipėdos aps. VPK Kriminalinės policijos specialisto, užvažiavo ant šaligatvio ir atsitrenkė į kelio ženklą, kuris virsdamas sužalojo pėsčiųjų perėjoje stovėjusią O. U. (gimusią 1969 m.).
Nukentėjusioji dėl galvos traumos ir kairės mentės lūžio gydoma ambulatoriškai.
Eismo nelaimės aplinkybių tyrimas tęsiamas, trečiadienį praneša Policijos departamento atstovai.
Gruodžio 26d.
Rusų dramos teatre Vilniuje bus rodomas A|CH teatro spektaklis “Tango in fa”.
Tai bus 100-asis spektaklis.
Nuo pat jo atsiradimo pradžios spektaklyje šoka ir pati choreografė Anželika Cholina.
Su choreografe Anželika Cholina kalbėjosi Ingrida Bačelytė.
Kaip transformavosi šis spektaklis per dešimtmetį?
„Tango in fa“ atsirado kaip trumpa 20 min. miniatūra, kurią 2000m.

pristatėm Londono "Millennium Dome" centre.
Pirmajame sąstate šoko 3 poros: aktorius Darius Gumauskas, Šiaulių dramos teatro aktorius Dalius Jančiauskas, mano draugas Dovydas Togonidzė, balerina Živile Baikštytė, šiuolaikinio šokio šokėja Indrė Pačėsaitė ir aš.
Po didelio pasisekimo Londone kilo idėja išplėsti šią temą ir sukurti pilną spektaklį.
Tuo metu neturėjau galimybės dirbti su baleto artistais, o kurti norėjau, todėl mokiau šokti aktorius.
Pirmieji šokantys aktoriai atsirado „Moterų dainose“.
Man patiko su jais dirbti, buvo įdomus periodas, aš ambicingai norėjau įrodyti, kad galiu išmokyti puikiai šokti ir artistus „be mokyklos“.
Taip spektaklyje atsirado aktoriai Dainius Kazlauskas, Rasa Samuolytė, Dainius Gavenonis, dailininkas performancistas Dainius Liškevičius bei mano studentas Andrius Katinas.
Ši sudėtis šoko „Tango in fa“ premjeroje Lietuvos nacionalinio operos ir baleto teatro scenoje.
Iki šiol negaliu suprasti, iš kur mes turėjome tiek drąsos ir pasitikėjimo savimi.
Tada mes gyvenome vienas kitu ir šokiu (šypsosi).

Nuo šios premjeros prasidėjo ir A|CH teatro, kaip atskiros struktūros, veikla.
Vėliau ėmė dubliuotis teatrų repertuarai, aktoriai buvo priversti rinktis, kokiuose spektakliuose dalyvauti.
Tada po truputį pradėjau įvedinėti savo studentus, baleto artistus, kurie šiandien sudaro ne tik „Tango in fa“ pagrindą, bet yra ir teatro branduolys - pagrindiniai A|CH teatro solistai.
Būtent šis spektaklis išgyveno labai spalvingus periodus, mes daug gastroliavome po pasaulį, keitėsi artistai, jame šoko net dainininkas Mantas Jankavičius, kuris savo atsiradimu spektaklyje privertė mano artistus labai pasitempti (šypsosi).
Šokusiųjų mano tango buvo net 27!
Aš vienintelė šoku nuo pat pradžių iki šiol.
Daugumai žiūrovų gali atrodyti, kad tai graži choreografija, puiki muzika, nuostabus šokis, bet nedaug kas žino, kad jūs pastatėte šį spektaklį remdamasi savo bei artistų tikrais išgyvenimais?
Statydama spektaklį ar įvesdama naują artistą, mėgdavau sukurti jo liniją artimą jo esamam gyvenimui ar praeičiai.
Kuo labiau artistui suprantama, apie ką jis šoka, tuo lengviau ir įdomiau jam perteikti tikras, asmeniškas emocijas.
Tai spektakliui suteikia gyvybės ir aštrumo.

Iš to, apie ką mes šokame, galima lengvai nuspėti, kaip mes gyvenome.
Dėl šio mano pomėgio gimė genialios scenos, kurios buvo pastatytos konkretiems artistams.
Tango reikalauja žmogiškos patirties, o mes buvome labai jauni, todėl tikslu buvo iš mano pusės statyti remiantis tuo metu išgyvenamais jausmais.
Artistai šokdavo taip, kad šiurpas bėgdavo.
Tokio paveikumo, pavyzdžiui, buvo Dariaus Gumausko ir Živilės Baikštytės duetas.
Beje, šiandien niekas negali sušokti taip, kaip jie šoko, nes tai nepakartojama.
Artistai atėję atnešė savo spalvas spektakliui, o išeidami, deja, išsinešė ir savo nuostabiai sukurtus vaidmenis.
Šiuo metu jau kurį laiką sudėtis nesikeičia, jame šoka Martynas Rimeikis, Eligijus Butkus, Andrius Žužžalkinas, kurie ir A|CH teatre, ir LNOBT jau sukūrė eilę įsimintinų vaidmenų.
Taip pat čia šoka artistai, žinomi iš kitų mano spektaklių, tai mano Otelas – Nerijus Tauskus, mano Carmen - Giedrė Zaščižinskaitė, jaunosios balerinos, Džuljeta - Margarita Makejeva, Adela - Agnė Ramoškaitė.
Šis spektaklis labai brangus mums visiems, šokusiems ir šokantiems, nes jis yra apie aktualią mums temą, apie artisto gyvenimą.

Pagrindinis spektaklio akcentas – aktorių gyvenimas scenoje ir užkulisiuose, jausmų sumaištys, atsiradusios iš to, kad jie kasdien arti vienas kito, šokantys kitiems apie jausmus.
Kaip jaučiatės pati, šokdama jau 100-ajame spektaklyje?
Puikiai...
Dalyvavimas šiame spektaklyje mane nuolat verčia būti geros formos (šypsosi).
„Tango in fa“ padovanojo man gyvenimą scenoje.
Šokdama tarsi priartėjau prie artisto profesijos, dar geriau ją supratau iš vidaus.
Tai labai svarbu dirbant su šokėjais.
Kiek galvojate dar šokti?
Mano laikas scenoje susijęs su raudonu lūpdažiu.
Kažkada ant grimo staliuko atsirado labai gražios raudonos spalvos lūpų dažas.

Visos norėjome būtent juo pasidažyti per „Tango in fa“.
Ir aš kažkada pajuokavau, kad išeisiu iš spektaklio tada, kai baigsis tas lūpdažis.
Šiandien jo liko dar keli milimetrai.
O paskui reikės žodžio laikytis...(šypsosi)
Dabar pasaulyje populiaru šokti tango, atvažiuoja gastroliuojančios trupės.
Kuo skiriasi jūsų tango nuo visų kitų?
Jie šoka argentinietišką tango, o mes per tango pasakojame savo gyvenimą.
Tai Anželikos Cholinos tango, ar net tango baletas.
Statant šį spektaklį man patiko išradinėti naujus judesius, o ne atkartoti argentinietišką tango, tad spektaklyje vyrauja netipiniai, transformuoti judesiai.
Aš juk nemėgstu nieko nereiškiančių šokių.

Netipinė ir spektaklio muzika?
Muzikinį spektaklio pagrindą sudaro garsaus smuikininko Gidono Kremerio interpretuoti Astoro Piazzollos kūriniai, kuriuos atliko Kremerata Baltica.
Spektaklį nuolat prižiūrite, ne tik tobulinate choreografiją, bet keičiate ir vizualinę pusę?
Neseniai atnaujinome kostiumus, vyrai pasipuošė elegantiškomis juodomis eilutėmis, o moterys – prabangiomis J. Statkevičiaus suknelėmis.
Šį spektaklį rodysite švenčių metu...
Artisto profesijos dalis dovanoti džiaugsmą žiūrovui.
Švenčių laikotarpiu ypač malonu šokti gerame spektaklyje, kuris yra šventė ir artistui.
„Tango in fa“ taip pat bus rodomas Gruodžio 31d.
Panevėžio Bendruomenių rūmuose
Žaibišku greičiu išpopuliarėjęs hito „Gangnam Style“ atlikėjas Psy pristato dar vieną intriguojantį klipą pavadinimu „Hangover“ (liet. „Pagirios“).

Kartu su šiuo Pietų Korėjos dainininku klipe pasirodo ir legendinis, be skandalų neapsieinantis JAV reperis Snoop Dogg.
Vaizdo klipe atlikėjų porelė dainuoja apie sunkias pagirias ir trankius vakarėlius.
Nors jis pasirodė dar visai neseniai, jau yra peržiūrėtas beveik 24 mln. interneto kanalo „YouTube“ vartotojų ir sulaukė nemažai kritikos.
Portalas Žmonės.lt pristato naują rubriką „Geriausia mano kelionė“, kurioje žinomi žmonės dalinsis prisiminimais apie smagiausias savo keliones.
Tikimės, kad jų įspūdžiai ir patarimai jums pravers planuojant savo atostogas ar keliones.
Štai dainininkė Augustė Vedrickaitė geriausia savo kelione vadina Jungtinėse Amerikos Valstijose praleistą pusmetį, per kurį suspėjo ne tik daug pamatyti ir aplankyti, bet ir patirti.
Iš viso Jungtinėse Amerikos Valstijose A.Vedrickaitė viešėjo jau du kartus.
Geriausias apsilankymas šioje šalyje buvo prieš penkerius metus, viešnagė užsitęsė net pusmetį.
„Važiavau ten aplankyti tuometinio savo draugo ir tuo pačiu apžiūrėti šalį.
Norėjau nuspręsti, ar noriu ten pasilikti“, – Žmonės.lt sakė A.Vedrickaitė.

Kelionės metu A.Vedrickaitė apsilankė skirtinguose JAV regionuose: viešėjo Čikagoje, Las Vegase, apkeliavo Kalifornijos valstiją, grožėjosi gamtos stebuklais.
„Aplankyti ten yra labai daug ką.
Pati viliuosi, kad dar sugrįšiu ir pamatysiu tai, ko dar nemačiau – San Franciską, Niujorką, Floridą, Teksasą.
Šalis tokia didelė, kad daug amerikiečių net neturi pasų, nes niekur neišvyksta iš šalies – patys turi daug vietų, kurias gali aplankyti, jomis pasidžiaugti“, – Žmonės.lt sakė A.Vedrickaitė.
Įspūdinga gamta
Per pusę metų JAV A.Vedrickaitė spėjo apsilankyti daugelyje turistų gretose populiarių šalies vietų.
Kelionės metu ji stengėsi pamatyti ne tik civilizuotąją šalies pusę, bet ir įspūdingus gamtos stebuklus.
„Man nepatiko amerikiečių pedantizmas miestuose, tačiau viską atpirko gamta: ji tokia įvairiapusiška, o grožis – nenusakomas.
Pirmąkart miesto gatvėmis pasivaikščioti būna tikrai įspūdinga, tačiau kiek tuo galima mėgautis?
Didesnį įspūdį man paliko gamtos stebuklai: Didysis kanjonas, Niagaros krioklys.

Tokiose vietose pasijauti toks mažytis, o pasaulis atrodo toks platus.
Tai dvasiškai praturtina kur kas labiau nei, pavyzdžiui, Holivudo alėja“, – svarstymais dalinosi dainininkė.
Tiesa, ji neslepia – į ką pažiūrėti buvo ir minėtame Holivude.
„Esame paveikti vakarietiškos kultūros, todėl man buvo įdomu prieiti prie tų žmonių, kurių gerbėja esu, žvaigždžių.
Pavyzdžiui, Kevino Costnerio – tikrai jį vertinu“, – tikino.
Nakvojo golfo laukuose
Bene įsimintiniausias A.Vedrickaitės nuotykis JAV įvyko kelionės pabaigoje, kai iki skrydžio namo buvo likusios vos kelios dienos.
„Kalifornijoje buvome vasarą, kai užblokavo mano banko kortelę.
Grynų pinigų turėjome nedaug, taigi reikėjo taupyti.
Vieną naktį nakvojome automobilyje, kurį išsinuomavome – Holivude ieškojome vietos, kur galėtume jį pastatyti ir pernakvoti.

Norėjome, kad netrukdytų šviesos, žibintai...
Tokią vietą radome – visišką patamsį.
Ryte mus pažadino saulės spinduliai, o pakilę pamatėme, kad automobilis stovi kažkokiame golfo aikštyne – visi žmonės aplink buvo pasipuošę, tikri turtuoliai su golfo lazdomis po pažastimis.
Greitai išvažiavome“, – dar dabar juokiasi ji nesuprasdama, kaip tai galėjo nutikti – gal dėl nuovargio?
Vėliau nuotykiai be pinigų tęsėsi: „Važiavome praustis.
Mūsų dušas buvo Ramiojo vandenyno pakrantėje – prausėmės po tokiais lauko dušais, skirtais sūriam vandeniui nuo kūno nuplauti.
Viršutiniai dušai neveikė, tik apatiniai – tie, kurie nuplauna smėlį nuo pėdų.
Buvo labai linksma – atsipalaidavome ir prausėmės.
Buvo labai smagu, nors aplinkiniai vis žiūrėjo.
O man vienodai – juk ten manęs nieks nežino.

Ir su šampūnu prausėmės!
„Atrodo, situacija gal ir nemaloni – na, užblokavo kortelę, nėra pinigų – bet mes sugebėjome kažkaip išsisukti ir net praleisti laiką smagiai.“
Lygina su Norvegija
Kurį A.Vedrickaitė gyveno Norvegijoje, todėl Jungtines Amerikos Valstijas jai lengviausia lyginti būtent su šia šalimi.
Tiesa, panašumų nedaug: „Gyvendama Norvegijoje susidariau įspūdį, kad norvegai – labai diplomatiški, kiek dirbtiniai, ne iki galo atviri, nenuoširdūs.
Tuo tarpu amerikiečiai visi atrodo skirtingi: didžiąją laiko dalį gyvenau tarp juodaodžių ir meksikiečių kvartalų, ir jie labai skyrėsi.
Mačiau ir daug „ofiso“ žmonių – su jais vėl viskas kitaip...
Yra daug pasirinkimo, su kuo bendrauti.
Bet kalbant apie stereotipines dirbtines amerikiečių šypsenas, Norvegijoje to mačiau daugiau.“
Ar norėtų Augustė gyventi Jungtinėse Amerikos Valstijose?

Juk važiavo to išsiaiškinti... „Tai yra per toli nuo mano tėvynės, šaknų, artimųjų.
Priešingai nei gyvendama Norvegijoje, apsistojusi Jungtinėse Amerikos Valstijose neturėčiau tiek daug galimybių aplankyti savo šalį – keblumų kelia laikas, kainos, atstumas.
Be to, tas gigantizmas...
Esu kilusi iš Utenos, kur eidama sveikiniesi su žmonėmis, jautiesi jaukiai.
O Amerikoje viskas užsakoma internetu, niekas nesivargina niekur važiuoti, sutikęs žmogų žinai, kad jį matai paskutinįkart“, – svarsto.
Norintiems apsilankyti JAV ji pataria: „Aišku, turėkite su savimi pinigų.
Juk jei nori pamatyti kuo daugiau, tai kainuoja.
Žinoma, turėkite fotoaparatą – ten yra, ką užfiksuoti.“
Tūkstančiai žmonių šeštadienį dalyvavo iškilmėse, kurios buvo surengtos Kembridžo universiteto 800-ųjų įkūrimo metinių proga, praneša britų visuomeninio transliuotojo BBC naujienų svetainė.
Iškilmingi renginiai, kurie vyks visus metus, prasidėjo Rosso Ashtono sukurtu šviesos šou, kurio metu buvo apžvelgtos pagrindinės šios garsios mokslo įstaigos istorijos gairės.

Be to, bažnyčių įvairiose pasaulio šalyse, tarp jų ir keturių Kembridžo šventovių, varpininkai atliko universiteto auklėtinio Philo Eariso (Filo Iriso) kūrinį, parašytą specialiai šiai progai.
Tarp žinomiausių Kembridžo universiteto auklėtinių - Oliveris Cromwellis (Oliveris Kromvelis), Isaacas Newtonas (Izaokas Niutonas) ir Charlesas Darwinas (Čarlzas Darvinas).
Universiteto vicekanclerio pavaduotojas profesorius Jeremy Sandersas (Džeremis Sandersas) sakė, kad "pakili" atmosfera buvo jam labai maloni.
"Buvo daug šeimų.
Viskas vyko labai neformaliai ir draugiškai - buvo išties malonu", - sakė jis.
Garsusis universitetas buvo įsteigtas 1209 metais, kai Kembridže susibūrė grupė mokslininkų iš Oksfordo.
Senesnis Britanijoje už Kembridžą - tik Oksfordo universitetas.
Dabar Kembridžo universitete mokosi 18 tūkst. studentų.
Iki 19 amžiaus vidurio Kembridžo universitete daug dėmesio buvo skiriama matematikai, šio dalyko universiteto baigimo egzaminas buvo privalomas visiems studentams.
Tad nenuostabu, kad jo tyrėjai padarė didelių proveržių moksle - ypač aiškinantis atomo ir DNR struktūras.

Tačiau universitetas pasauliui taip pat davė žinomų humanitarų ir kūrybinių profesijų atstovų.
Šviesos šou buvo naudojami I.Newtono ir Ch.Darwino atvaizdai, kuriuos sukūrė dailininkas ir knygų iliustruotojas Quentinas Blakeas (Kventinas Bleikas).
"Reikia priminti visiems šios unikalios vietos istoriją.
Aš pats mokiausi šiame universitete prieš maždaug penkiasdešimt metų", - sakė jis.
Vis dėlto dabar Kembridžo universitetas turi spręsti nelengvus uždavinius didėjant žymiausių JAV universitetų konkurencijai.
Nors tiksli universiteto įkūrimo diena nėra žinoma, buvo nuspręsta jubiliejinius metus pradėti minėti studentams grįžus iš atostogų.
Spalio mėnesį įvyks Idėjų šventė, o gruodį bus surengta baigiamoji jubiliejinių metų ceremonija.
Donatas Montvydas ir projektas One Element pristato pirmąjį singlą „Iškelk rankas“ iš naujojo albumo „Norim Dar“, kuris oficialiai bus pristatytas gruodžio 27 dieną „Forum Palace" rūmuose Vilniuje vyksiančiame koncerte.
„Svarbi akimirka, kuomet ateina laikas pasidalinti darbo vaisiais su klausytojais“ – sako atlikėjas.
Paklaustas, kuo ypatingas šis pristatomas singlas, Donatas dalijasi įspūdžiais: „Dainos „Iškelk rankas“ kokybės rezultatą nulėmė bendras darbas su australų įrašų studija „Studios301“.

Ši tarptautinė įrašų kompanija dirba drauge su garsiausiais pasaulio atlikėjais ir grupėmis - Lady Gaga, „Empire of the Sun", Kanye Westu, „Muse", „Maroon5", Rihanna, Santana, Neilu Youngu, U2 ir kitais.
Tai vertingiausia mūsų komandos investicija, lėmusi skambesį, prilygstantį pasauliniui standartui.
Siekiant meistriškumo savo profesijoje privalai stebėti ne tik savo šalies rinkos tendencijas, bet ir pasaulio iškeltus reikalavimus.
Įrašinėdami vokalus šokių muzikai kartais nusiviliam rezultatu, kurį mūsų ausiai pagadina lietuviškas tekstas, tačiau šis kūrinys pakeitė mano įsitikinimus.
Jis skamba – bent jau australai taip mano“ – šypsosi Donatas.
Paklaustas apie kūrinio idėją, atlikėjas sako: „Sunku suvokti, tačiau net šiuolaikinėje muzikoje man svarbu sujungti senųjų ir naujųjų laikų principus ir vertybes.
Visais laikais žmogaus nuomonė buvo reiškiama iškelta ranka – tai tarsi žmogaus balso simbolis.
Pakelta ranka – tai žmones vienijanti kūno kalba, kurią mačiau kurdamas dainos istoriją“.
Atlikėjas lrytas.lt skaitytojus pirmuosius visus kviečia pasiklausyti naujojo singlo „Iškelk rankas“:
Antradienį aktyviausiai prekiauta "Lietuvos jūrų laivininkystės" (LJL) akcijomis, kurių kaina išaugo beveik 8 proc. iki 0,14 lito, o apyvarta siekė beveik 229,4 tūkst. litų. Daugiau kaip pusė (170 tūkst. litų) visos apyvartos buvo sukaupta vieno didelio pirkimo pavedimo dėka - vienas stambus investuotojas vienu pavedimu iššlavė didesnę nei 1,2 mln. akcijų pasiūlą po 0,14 lito.

Greičiausiai, investuotojus ši pozicija masina artėjančiu privatizavimo procesu, kurio metu "Lietuvos jūrų laivininkystę bus bandoma parduoti nemažesne nei 0,15 lito už akciją kaina.
Jei Valstybės turto fondui pavyks parduoti bendrovės kontrolinį akcijų paketą, tai smulkieji akcininkai turės galimybę uždirbti nemažiau nei 7,1 proc. (skaičiuojant nuo esamos akcijų kainos).
Vienaip ar kitaip, jau tvirtai galima teigti, kad jūrų bendrovės akcijų kaina perėjo į naują lygmenį - šiuo metu yra paklausa 100 tūkst. akcijų po 0,14 lito, tuo tarpu pasiūlos nėra.
Antradienį "Snaigės" (SNAI) akcijos toliau pratęsė savo augimą.
Buvo išpirkta visa akcijų pasiūla, o tai leido akcijų kainai pakilti 8,43 proc. net iki 93 litų taško, tuo tarpu apyvarta buvo kiek kuklesnė ir siekė 55 tūkst. litų.
Rinka labai gerai vertina bendrovės pranešimus, kad pastaroji jau yra "pardavusi" visą 2003 metų produkciją, kurios pagal dabartinę prognozę numatoma užsakovams patiekti už 268,25 mln. litų ir uždirbti 27,4 mln. litų ikimokestinio pelno.
Tai garantuoja fiksuotas pajamas bei galimybę jas padidinti.
Vertėtų prisiminti, kad 2002 metais bendrovė taip pat buvo pardavusi visą savo produkciją "į priekį", tuo tarpu prieš tai paskelbiant "Snaigės" akcijų kaina metų pradžioje tesiekė 35,15 lito.
Pagal akcijų kainos prieaugį metų bėgyje "Snaigės" akcijos yra neabejotinai įsitvirtinusios pirmojoje vietoje.
Bendrovės akcijos nuo metų pradžios pabrango 2,65 karto.

Sunku būtų manyti, kad šios pozicijos kilimo galimybės jau yra išsemtos - ilguoju laikotarpiu "Snaigės" akcijų kaina turi dar parako savyje.
Optimizmo teikia bendrovės veikla Slovakijoje, kur "Snaigė" nupirko bankrutavusią šaldytuvų gamintoją "Novy Calex" bei ketina atnaujinti šaldytuvų gamybą.
"Novy Calex" Alytaus bendrovė valdo per Slovakijos bendrovę "General Frost", kurios "Snaigė" valdo 65 proc. akcijų ir artimiausiu metu valdomą akcijų paketą ketina padidinti iki 100 proc.
Tuo tarpu pati "Snaigė" yra kontroliuojama "Hermis fondų valdymo".
Didesniu kainos augimu pasižymėjo ir "Vilniaus vingio" (VING) akcijos, kurių kursas pakilo 6,15 proc. iki 6,9 lito, o apyvarta siekė 34 tūkst. litų.
Verta pastebėti, kad Vilniaus bendrovės akcijų kaina buvo pasiekusi ir psichologiškai svarbią 7 litų ribą.
Rinkos dalyviai "Vilniaus vingį" taip pat vertina, kaip labai perspektyvią bendrovę, tai turėtų skatinti veiklos rezultatai - per vienuolika mėnesių bendrovės pardavimai, lyginant su 2001 metų tuo pačiu laikotarpiu, išaugo 12,2 proc. iki 141,4 mln. litų. Tai tikrai leidžia tikėtis, kad bendrovė įvykdys pardavimų planus baigti 2002 metus su 152 mln. litų apyvarta bei 10,4 proc. augimu.
Vertėtų prisiminti ir praėjusių metų pelną (9,3 mln. litų), kuris nebuvo išmokėtas akcininkams dividendų forma ar mažinant įstatinį kapitalą.
Atsižvelgiant į šiuos veiksnius galima prognozuoti nemažus dividendus bendrovės akcijų turėtojams šiemet.
Nuo metų pradžios "Vilniaus vingio" akcijos pabrango 75 proc.

JT finansų analitikas Marius Dubnikovas
Šias biržos ir makroekonomikos apžvalgas rengia Finansų maklerio įmonė “Jūsų tarpininkas” (tel. 8-37 331676).
Kaune "Regitroje" moteris bandė registruoti BMW su galimai suklastotu identifikavimo numeriu.
Vidutinio amžiaus moteris į " Regitros " Kauno filialą kreipėsi ketvirtadienį.
Moteris pageidavo registruoti automobilį BMW 320 D.
Kauno apskrities vyriausiojo policijos komisariato Kauno miesto Santakos policijos komisariate atliekamas ikiteisminis tyrimas.
Gerbėjos džiūgauja – linksmasis raudonplaukis Didžiosios Britanijos princas Harry vėl laisvas.
Jis nutraukė du mėnesius trukusius santykius su šviesiaplauke gražuole Florence Brudenell-Bruce, dirbančia apatinių drabužių modeliu.
Kaip pranešė Dailymail.co.uk, jauni žmonės pasuko skirtingais keliais vos po dviejų mėnesių, praleistų kartu.
Jų skyrybas lėmė princo Harry nenoras būti „surištam“.

Karališkosios šeimos atstovas buvo ne pirmasis garsus F.Brudenell-Bruce vaikinas, anksčiau ji susitikinėjo su „Formulės-1“ lenktynininku Jensonu Buttonu.
Teigiama, kad manekenė paprašė princo Harry kartu vykti atostogų į Ibisos salą rugsėjį, tačiau jis atsisakė.
26-erių princas, kaip teigiama, buvo gavęs šeimos pritarimą draugauti su dailia šviesiaplauke.
Dar prieš dvi savaites britų žiniasklaida juodu titulavo svajonių pora.
Vietos spauda taip pat rašė, kad princo Harry ir F.Brudenell-Bruce santykiai tokie rimti, kad jis merginą supažindino su broliu princu Williamu ir kitais artimaisiais.
Dėl tokio žingsnio manyta, kad pomėgiu šėlti ir geru humoro jausmu pasižymintis jaunuolis pagaliau atrado savo išrinktąją.
Laikraščio „Daily Mirror“ šaltinio teigimu, viena iš skyrybų priežasčių tapo princo įsipareigojimas dirbti Didžiosios Britanijos kariniame oro laivyne.
„Šiuo metu Harry galvoje sukasi daugybė dalykų.
Jis nori susikoncentruoti į savo sraigtasparnio valdymo treniruotes.
Vėliau jis veikiausiai grįš į Afganistaną.

Harry labai patiko vasarą leisti laiką su draugais, tačiau jis nenori būti supančiotas ir įpareigotas karinių treniruočių metu, todėl jie su Florence išsiskyrė“, – sakė informuotas asmuo.
Kiek anksčiau šiemet princas Harry išsiskyrė su savo ilgamete drauge Chelsy Davy, su kuria ne kartą skyrėsi ir vėl taikėsi.
Jie buvo trumpam atnaujinę santykius ir mergina net buvo pakviesta į princo Williamo ir Kate Middleton vestuves.
Įdomu tai, kad F.Brudenell-Bruce kvietimo į Harry pusseserės, Didžiosios Britanijos karalienės Elizabeth II anūkės Zaros Phillips vestuves nesulaukė.
Reklama, kurioje nusifilmavo buvusi princo Harry mergina F.Brudenell-Bruce:
Paspaudę čia, galite išvysti žaviosios šviesiaplaukės F.Brudenell-Bruce nuotraukų.
Dainininką Mindaugą Jonušą-Minedą būtų galima ne be reikalo vadinti išskirtine scenos asmenybe.
Vietoje muzikinių apdovanojimų jis ne kartą apdovanotas kaip blogiausias dainininkas, jo kostiumai, įvaizdis ir visa kita tituluoti metų klaidomis.
Ne vienas, matydamas šią personą ant scenos traukiant dainas, klausė: „Iš kur vaikinas turi tiek drąsos?“
Naujienų portalui Alfa.lt Minedas prisipažino su liūdesiu prisimenantis tuos laikus, savo ankstesnį įvaizdį, tačiau praeityje dažnos pašaipos užgrūdino, ir dabar jis pasiryžęs sugrįžti į sceną jau visai kitoks.

Minedas žada kaip reikiant pasiruošti naujam startui – šį kartą nepagailės pinigų ir atsikratys klouno įvaizdžio.
Minedai, kodėl nusprendei grįžti į sceną ir pramogų pasaulį?
Visą šį laiką gyvenau šiek tiek už Klaipėdos, ir tikėjausi turėti ramų gyvenimą, bet sulaukiau tiek daug pasiūlymų, net koncertuoti užsienyje.
Taigi, atradau komandą, kuri man padeda, ir viskas dabar vyksta kitaip.
Nebeleisiu nei albumų, net ir dainų kol kas.
Būsiu kitoks.
Tie albumai komerciškai seniai nebeapsimoka.
Aš leisiu knygą apie savo gyvenimą, ir ji pasirodys visai netrukus.
Be abejonės, kuriu naują programą, tik naujoms dainoms reikia laiko.
Beje, parašiau Natalijai Bunkei dainos „Natalija“ tekstą.

Labai ironiška ir šmaikšti daina.
Kiek žadi investuoti į savo naują įvaizdį?
Be dešimties tūkstančių nieko nebus.
Ir čia tik pradžia.
Svarbu, pas ką įrašinėji dainas, svarbu turėti verslo planą.
Viena gera daina pas žymų prodiuserį kainuoja nuo dviejų tūkstančių litų. Ir tai nebūtinai gali atsipirkti.
Mes labai skaičiuojame ir įvertiname riziką, ar kiekvienas žingsnis atsipirks.
Viską darome patys.
Mums pasisekė, kad nebereikės išsukinėti iš naujo mano vardo.
Bet pramogų pasaulio žmonės rizikuoja kiekvieną dieną.

Tau patinka būti žvaigžde?
Visi, einantys į sceną, to nori, ir aš esu ne išimtis.
Žinomumas yra ne darbo dalis, o privilegija, kuria tu naudojiesi.
Eidamas į sceną, tu ir ieškai populiarumo.
Kaip pats vertini savo muzikinius sugebėjimus?
Tu turi talentą?
Aš tikiu talentu geram laikui scenoje.
Todėl tikiu, kad mano dainos kažkam tiks.
Aš nuo pat mažens lankiau chorą, vaidinau miuzikluose, man tik nebuvo galimybės pasireikšti, ir tikrai pridariau klaidų.
Kuo tavo įvaizdis bus kitoks, nei buvo iki šiol?

Tų drapanų, kurios buvo iki šiol, tikrai nebus.
Tų baisių rūbų, kuriais aš buvau verčiamas rengtis, tikrai nebus.
Nebebūsiu klounu, ir mano pasirodymuose nebus klounados.
Penktadienio pavakarę VSAT Lazdijų rinktinės Kalvarijos užkardos pasieniečius kolegos iš Lenkijos Rutka-Tartak užkardos informavo, kad šios šalies teritorijoje, apie 20 km nuo sienos su Lietuva, kelyje Suvalkai - Marijampolė, reikalavimui sustoti nepakluso visureigis .
Lenkai pranešė, kad jų persekiojamas šis automobilis su Rusijos valstybiniais ženklais nulėkė link sienos su Lietuva.
Netrukus vienas iš pasienyje buvusių Lietuvos VSAT pareigūnų ekipažų pastebėjo, kad Kalvarijos užkardos veikimo teritorijoje keliu Senoji Radiškė – Kreivėnai iš Lenkijos pusės dideliu greičiu skrieja „BMW X5„.
Nuo šios vietos iki sienos su Lenkija yra apie 3 km.
Tarnybiniu „Nissan Qashgai“ Kalvarijios užkardos pasieniečiai suspėjo užblokuoti žvyrkelio važiuojamąją dalį ir įjungė tarnybinio automobilio švyturėlius.
Išlipti iš mašinos VSAT pareigūnai nespėjo.
Dideliu greičiu priartėjusio „BMW X5“ vairuotojas jau buvo sumąstęs nerealų planą - nestabdant apvažiuoti pasieniečių visureigį.

Po kelių akimirksnių pasigirdo smūgio ir sudaužyto metalo garsai - „BMW X5 „ trenkėsi į VSAT automobilio dešiniąją pusę.
Po smūgio bėglys dar nulėkė nuo kelio ir kairiuoju šonu trenkėsi į pakelės medį.
„Nissan Qashgai“ buvę pasieniečiai įvykio metu nenukentėjo.
Iššokę ir savo automobilio jie tuoj pat sulaikė „BMW X5“ vairuotoją, kuris irgi liko sveikas.
Paaiškėjo, kad tai - 26-erių Tauragės gyventojas.
Kalvarijos pasieniečiai nustatė, kad praėjusiais metais pagamintas „BMW X5„ yra vogtas Vokietijoje.
Jo paieška buvo paskelbta tą pačią dieną, penktadienį.
Įvykio metu apgadintas tarnybinio automobilio dešinės pusės priekinis sparnas, durelės, nubrozdintas priekinis bamperis bei išmuštas dešinys priekinis ratas.
Tikimasi, kad pasieniečių nuostolius padengs draudimas.
Dar labiau nukentėjo „BMW X5„.

Jį apžiūrėdami VSAT pareigūnai pamatė, kad išlaužta durelių spyna.
VSAT Lazdijų rinktinėje dėl nusikalstamu būdu gauto turto įgijimo pradėtas ikiteisminis tyrimas.
Tauragiškį pasieniečiai uždarė į areštinę.
Vogtas visureigis saugomas Kalvarijos užkardoje.
Vien šiemet sieną su Lenkija kontroliuojantys VSAT Lazdijų rinktinės pareigūnai sulaikė 46 į šalį varytas vogtas mašinas.
Tai daugiausiai Vakarų Europos šalyse, ypač Vokietijoje, vogti apynauji ar nauji automobiliai.
Dažniai jų pervarytojai Lietuvos piliečiai, pasienyje su Lenkija stabdomi Lazdijų rinktinės pareigūnų, bet kokia kaina stengiais pasprukti ir išsaugoti brangų vogtą turtą.
Kiek tokių mašinų pasiekia Lietuvą per Lenkiją, galima tik numanyti, nes pasieniečiai patikrina vos 1 proc. per šią Šengeno vidaus sieną įvažiuojančių automobilių.
XXII tarptautinis džiazo festivalis Kaunas Jazz 2012, 2010 metais atšventęs 20-ties metų sukaktį, ir toliau stebins klausytojus įspūdinga programa bei renginiais.
Milžiniško žiūrovų susidomėjimo kasmet sulaukiantis festivalis Kaunas Jazz šiemet pasiryžo užkariauti naujas erdves.

Pirmą kartą Lietuvos džiazo istorijoje baigiamasis festivalio koncertas vyks didžiausioje šalyje - 15 tūkstančių žiūrovų talpinančioje – „Žalgirio“ arenoje, o garsiausių Lietuvos ir užsienio džiazo meistrų pasirodymai vyks ne tik Kaune, bet ir Vilniuje.
2012 m. Kaunas Jazz festivalis vyks balandžio 26-29 dienomis Kaune, o balandžio 30 d., žiūrovų pageidavimu, bus surengtas vienintelis festivalio koncertas Vilniuje, Lietuvos nacionalinėje filharmonijoje.
„Pirmą kartą festivalio Kaunas Jazz 2012 baigiamasis koncertas vyks didžiausioje šalies arenoje, - apie balandžio 29 d. įvyksiantį baigiamąjį festivalio koncertą Kauno „Žalgirio“ arenoje sako Kaunas Jazz sumanytojas Jonas Jučas.– Džiaugiamės, jog per 21 metus pavyksta suburti tokį gausų žiūrovų būrį, kad kasmet tenka ieškoti vis didesnių erdvių.
Mažesnės koncertų salės negali sutalpinti visų norinčiųjų patekti į festivalį – pavyzdžiui, į Kauno filharmonijoje vyksiančius koncertus, gali patekti tik atidžiai bilietų pardavimo pradžią sekantys džiazo muzikos gerbėjai.
Tiesiog salės dydis diktuoja ribotą bilietų skaičių”.
Nuo 1991 metų vykstantis Kaunas Jazz festivalis tapo visos Lietuvos kultūrinio gyvenimo dalimi, reprezentuojančiu Lietuvą ir Kauno miestą bei suteikiančiu jam išskirtinę dvasią bei unikalų džiazavimo polėkį.
„Kaunas Jazz turi savo aurą – improvizacijos džiaugsmą ir energiją – kuria norisi pasidalinti su visais.
Todėl dovanoti vieną Kaunas Jazz koncertą sostinės žiūrovams jau tapo mūsų tradicija, tai darome žiūrovų pageidavimu, nes susidomėjimas šiuo festivaliu ir Vilniuje yra didžiulis“, – sako J.Jučas.
Miesto Rotušėje startuosiančio Kaunas Jazz 2012 koncertai vėliau persikels į Kauno filharmoniją, „Combo“ klubą, „Žalgirio“ areną bei nacionalinę filharmoniją Vilniuje.
Tačiau kaip ir kasmet festivalio metu džiazo garsais pulsuos visas miestas – koncertai vyks Vienybės aikštėje, Karo muziejaus sodelyje, Kauno sinagogoje, Vytauto Didžiojo bažnyčioje.

Kaunas Jazz 2012 festivalyje dalyvaus atlikėjai iš Lietuvos, Austrijos, Suomijos, JAV, Lenkijos, Prancūzijos, Izraelio.
Baigiamasis - didžiausias Lietuvos istorijoje džiazo muzikos koncertas - įvyks balandžio 29 d. Kauno „Žalgirio“ arenoje, kuriame koncertuos, anot žurnalo „People“, magiško balso, kuris užburia klausytojus ir spinduliuoja „nesuvaldoma aiškumo ir emocijų jėga“, savininkė Lizz Wright su grupe (JAV).
Naujajam Italijos krepšinio elito sezonui besirengiantis Milano "EA7 Emporio Armani" klubas su naujuoju puolėju Linu Kleiza kontrolinėse rungtynėse 94:68 sutriuškino antrojo šalies diviziono Mantujos "Pallacanestro" krepšininkus.
Lietuvos krepšininkas savo naujajai ekipai pelnė 11 taškų, pataikęs 3 tritaškius iš 7 bei 1 dvitaškį iš 4.
23 taškais prie pergalės prisidėjo amerikiečiai Joe Raglandas ir MarShonas Brooksas, 16 - Samardo Samuelsas, 12 - Davidas Mossas.
Lietuvos bankams gerokai padidinus komisinius už atsiskaitymus grynaisiais, žmonės rado išeitį - ėmė eiti į kitas mokėjimo įstaigas ir kredito unijas.
Lietuvos bankas skaičiuoja, kad šių metų antrojo ketvirčio pabaigoje tik 13 proc. pervedimų grynaisiais buvo atliekamas banko skyriuje.
Absoliučią daugumą - 87 proc. - tokių operacijų vartotojai atliko mokėjimo įstaigose: pašte, mokėjimo terminaluose, prekybos vietose bei kredito unijose.
Įtaria kartelį
„Pasikalbėjau su bankų skyrių atstovais, nenoriu jų čia įvardyti, kurie sako, kad tuo siekiama sumažinti klientų srautus į skyrius irkad  būtų galima atleisti darbuotojus kartu padidinant pelną“, - trečiadienį pradėdamas Seimo Biudžeto ir finansų komiteto posėdį kalbėjo jo pirmininkas Bronius Bradauskas.

Jis tvirtino gaunantis nusiskundimų iš piliečių, ypač pensinio amžiaus, jog „bankų įkainiai už mokėjimus grynaisiais yra apiplėšimas vidury baltos dienos".
Taip pat pirmininkas svarstė, ar tai nekvepia susitarimais, nes dauguma bankų įkainius padidino beveik vienu metu.
„Aš čia aiškiai įtariu kartelinį susitarimą, kaip  visuose bankuose vienu metu mokėjimas gali būti 8 Lt", - dėstė jis.
Komitetas nusprendė kreiptis į Konkurencijos tarybą.
Dar vienas B. Bradausko siūlymas problemai spręsti - įkurti valstybinį banką.
Tačiau šios jo idėjos kiti komiteto nariai palaikyti neskubėjo.
Nori atsikratyti ateinančių su grynaisiais
Tuo metu Lietuvos banko valdybos narys Marius Jurgilas posėdyje pripažino, kad bankams nereikia grynaisiais mokančių klientų.
„Bankai nenorėtų, kad žmonės ateitų su grynaisiais pinigais.
Tai nėra būdas pasipelnyti, tai yra būdas atsikratyti (klientais – DELFI)“, – sakė Lietuvos banko valdybos narys.

Kartu jis atkreipia dėmesį, kad tik Lietuvoje pervedant pinigus internetu imamas komisinis ir iš mokėtojo, ir iš gavėjo.
„Atlikti mokėjimą (internetu – DELFI) Lietuvoje kainuoja iki trijų litų, nes moka ir mokėtojas, ir gavėjas.
To nėra nei Latvijoje, nei Estijoje“, – tvirtino M. Jurgilas, pridūręs, kad atsiskaitymai kortelėmis Lietuvoje taip pat yra nenuosekliai brangūs.
Vėliau žurnalistų paklaustas, kodėl skiriasi įkainiai Baltijos šalyse, jis sakė: „Interpretacijų gali būti įvairių, tačiau yra kitokia rinka, nors bankai tie patys.
Galbūt kažkur buvo padaryta klaidų, bet jų nebuvo padaryta prieš pusmetį ar metus.
Jų buvo padaryta galbūt prieš dešimtmetį, kai buvo leista bankams stambėti“.
Lietuvos banko valdybos narys nesiėmė komentuoti politikų pareiškimų dėl įtariamo kartelio, tačiau jis atkreipė dėmesį, kad vieši komentarai sumažina galimybės atlikti teisingą tyrimą.
„Šiuo metu mes negalime reguliuoti įkainių.
Jeigu būtų politinė valia ir nacionaliniame lygmenyje būtų įgyvendintas reguliavimas arba bazinės sąskaitos reikalavimas (iš kurios galima mokėjimus atlikti nemokamai - DELFI), galėtume tai daryti.
Šiuo metu tik keliama problema, bet sprendimo nėra“, - dėstė jis.

Visoje Europos Sąjungoje diskutuojama apie specialią direktyvą, numatančią teisingus įkainius už bankų paslaugas.
Lietuvos bankų asociacijos prezidentas Stasys Kropas tvirtino, kad Lietuvos su kaimynais lyginti negalima, nes Latvijoje ir Estijoje taikoma kitokia kainodara – sumokamas fiksuotas abonementinis mokestis, suteikiantis galimybę atlikti kelis mokėjimus.
„Tiems, kurie retai naudojasi bankinėmis paslaugomis, mokėjimas už kiekvieną operaciją yra naudingesnis, žinoma, tiems, kurie dažniau naudojasi, tai nėra labai patrauklu“, - pripažino jis.
S. Kropas tvirtino, kad bankai elgiasi socialiniai atsakingai – moko senjorus naudotis internetu ir suteikia tam tikrą kiekį nemokamų pervedimų.
„Aš jau senjoras, bet niekur negavau nuolaidos“, - replikavo B. Bradauskas.
„Žinoma, 8 Lt mokestis (už mokėjimą banke grynaisiais – DELFI) atrodo šokiruojančiai, tačiau tuo tarsi norima pasakyti, kad nereikia mokėti už tai, už ką galima nemokėti“, - kalbėjo jis.
Vėliau žurnalistams S. Kropas pridūrė: „Operacijos grynaisiais yra brangios ir nepadengia išlaidų, taigi šį žingsnį paskatino bankų siekis išlaidas padengti pajamomis.
Neįsivaizduoju,kaip galėtų būti atliekami susitarimai.
Tikrai jų nėra“.
Situacija yra nevaldoma

Lietuvos bankų klientų asociacijos vadovas Rūtenis Paukštė tvirtino, kad visos bėdos kyla dėl to, kad mūsų šalyje keli bankai užima didelę rinkos dalį.
„Mes mokame triskart: darydami pavedimą, jį priimdami ir už sąskaitos aptarnavimą.
Tai yra tikrai reta Europoje situacija, kuri yra nevaldoma.
Ji nevaldoma todėl, kad mes turime oligopolinę situaciją – kelis stambius žaidėjus.
Jiems net susitarti nereikia, jie pažiūri, ką daro vienas ar kitas ir jie pagal tai reguliuoja savo gyvenimą“, - žurnalistams po komiteto posėdžio sakė jis.
Palyginti bankų įkainius galite čia.
Dar prieš dvejus metus bankuose klientai atlikdavo 60 proc. operacijų grynaisiais, konkurentams tekdavo apie 40 proc. Iš viso šiemet antrąjį ketvirtį atlikta 14,2 mln. tokių pervedimų, iš jų 12,3 mln. – mokėjimo įstaigose ir kredito unijose, 1,9 mln. – bankuose.
Nori, kad pereitų prie interneto
Spalio pradžioje Lietuvoje viešėjęs „Swedbank“ banko prezidentas Michealas Wolfas, paklaustas, ar ateityje planuojama dar didinti įkainius už operacijas grynaisiais pinigais, tvirtino, jog bankui svarbu išlikti pelningam.
„Mums labai svarbu būti pelningiems, nes kai turi pelną, gali atlaikyti stresus.

Turbūt svarbiausias dalykas yra tai, kad mes turime būti tokie pelningi, kad nebūtume našta mokesčių mokėtojams tose rinkose, kur dirbame“, - susitikime su Lietuvos žurnalistais sakė jis.
Taip pat norima, kad žmonės mažiau naudotųsi grynaisiais pinigais.
„Mes norime padėti pakeisti žmonių elgesį.
Mes norime žingsnis po žingsnio pratinti visuomenę prie mažesnio grynųjų pinigų naudojimo.
Kainos yra vienas iš būdų keičiant elgesį.
Žinome, kad yra labai daug žmonių, ypač vyresnių.
Todėl vyresni mūsų darbuotojai moko vyresnius klientus naudotis internetu.
Pavyzdžiui, Švedijoje vyresnių žmonių karta naudojasi internetu, nes jie turėjo laiko išmokti juo naudoti“, - kalbėjo M. Wolfas.
DELFI primena, kad „Swedbank“ įkainius grynaisiais pinigais padidino nuo liepos, o SEB bankas planuoja tai padaryti nuo gruodžio.
Skandalinga, vulgari, necenzūrinė ir gašli – tokia naujausia atlikėjo Soliario daina, įrašyta kartu su gerai žinomu hiphopo muzikos atlikėjų Willux.

Tiesa, tai nėra visiškai nauja daina.
Šią dainą, tik visiškai kitokiu skambesiu, buvo atlikęs Willux vienas.
O šiandiena ji suskambo kitaip, naujai, seksualiai ir audringai.
Atlikėjai teigė, kad pristatyta daina yra apie labai daug ką, tai daina kuri abejingų nepaliks ir vienareikšmiškai taps hitu interneto erdvėje, nes dėl vulgarių žodžių jos negros radijo stotys.
Praėjusį savaitgalį po sudėtingos auto avarijos per plauką sveikas likęs atlikėjas Soliaris šiandien viešai pristatė kitokia nei įprastai dainą.
Ankstesnės dainos buvusios romantiškos, lyriškos ar lengvai klubinės visiškai nepanašios į naująją dainą „Būk mano S**A“.
„Žinau, kad vieni teis, kiti girs, o treti pasibaisės.
Bet aš norėjau kažko kitokio, kažko kas leistu man kaip atlikėjui pasirodyti kitokiam.
Ir man pavyko.
Noriu aiškiai pasakyti visiems, kad mano dainų stilius nesikeičia, tai tik viena daina, galima sakyti dėl įdomumo“, – sakė Soliaris.

Paklaustas ar ši daina kažkuo susijusi su atlikėjo gyvenimu, jis atsakė: „Visos dainos susijusios, o ši tegul lieka paslaptimi – ar tai kažkam skirti žodžiai, ar tai tiesiog gera juoko dozė“.
Kartu su daina pristatomas ir vaizdo klipas, kuris kaip ir pati daina skirtas suaugusiems.
Vaizdai esantys klipe gali daug ką šokiruoti.
Vaizdo klipą sukūrė Remigijus Sinkevičius (Remis) iš grupės RMS.
„Gero klausymosi, gero žiūrėjimo.
Jei patinka – tai džiaukitės, jei nepatinka – kritikuokite.
Nes man asmeniškai ši daina labai geras bendras mūsų darbas“ , – sakė Soliaris.
Edmundas Janušaitis, Žaliakalnis – Prisikėlimo bažnyčia, Vilnius: Lietuvos rašytojų sąjungos leidykla, 2013.
Šiais metais pasirodė nauja poeto ir bardo Edmundo Janušaičio knyga "Žaliakalnis – Prisikėlimo parapija".
60-uosius einantis autorius jau yra išleidęs dešimt poezijos knygų ir vieną romaną.

Naujausioji jo knyga įvardyta kaip "36 sapnų romanas", taigi sudėta iš skirtingų tarp novelės ir eseistinio kalbėjimo žanrų gravituojančių tekstelių.
Istorijos liudytojas
Nebūčiau tikra dėl pavadinimo "romanas", tačiau sapniškumo E.Janušaičio tekstuose iš tiesų nemaža.
Pasakojime atsiranda užuominų į praeities laikus, dialogų su mirusiaisiais, vizijų.
Kad ir kaip proziškai autorius mėgintų rašyti, tekstuose vis tiek prasiveržia bardiškas lyrizmas, išlendantis ir konkrečiais eilėraščiais.
Kodėl verta paskaityti E.Janušaičio sapniškąją knygą?
Visų pirma dėl to, kad, skaitant šiuos tekstus, galima trumpam prisiliesti prie komunistiniame režime brendusio autoriaus atminties trajektorijų.
Turint omenyje, kad Rytų Europos hipių gyvenimo būdas ir maištas skyrėsi nuo Vakaruose gyvenusių jaunuolių, įmanu sekti konkrečius laisvės ištroškusiųjų tramdymo būdus.
Tarkime, viename prisimenama, kaip paauglystėje milicija jo "gėlių vaikų" šutvei tiesiog traukinyje nurėžė ilgus plaukus ir paprašė sugroti Lady Jane, vis pasirodo dėl laisvės susideginusio, artimai pažinoto Romo Kalantos figūra ir t.t.
Romantikos užliūliuotas

Autorius mėgina išlikti anų laikų liudytoju, nuoširdžiu savo tikėtos ideologijos sekėju, nuo sovietų režimo, o vėliau – nuo sudaiktinančios rinkos ekonomikos nepriklausantį kūrėją, meniškos natūros vėjavaikį.
To romantizuoto laisvumo knyga tiesiog persmelkta: "Beje, kaip tau eilėraščio vieta nūdienos pasaulyje?
Ar tau jis neprimena pamestinuko Petrašiūnų kapinių prieigose?
Gal aš be reikalo eiliuoju?
Gal kišu nosį ne į savo reikalus?
Gal aš tik vargšas istorikas, kuriam kiekvienąkart suspaudžia širdį, kai einu pro griūvančius medinukus – dvynius Savanorių prospekte?
Žinau, jiems jau nepagelbėsiu kaip anuomet čia gyvenusiam savo klasiokui Juliui ištuštinti vyno butelį per patį sodų žydėjimą.
Bet ar aš kaltas, kad lyg šiol menu ir obels žiedų grožį, ir jo mamos keiksmus?"
(p. 35)
Čia nuolat šmėkštelėja 7-ajame dešimtmetyje hipių mėgtos ikonos – roko muzika, klausyta per džeržgiantį radiją, džinsai, knygos.

Stebina tik tai, kad tekstų protagonistas atrodo įstrigęs tame vis dar karta iš kartos paauglių adoruojamame diskurse.
Jaunystėje mėgta muzika ir literatūra, atrodo, vis dar svaigina ir į brandų amžių įžengusįjį.
Autorius lyg niekur nieko lovoje žmonai skaito J.K.Salingerio romaną "Rugiuose prie bedugnės" ir mintyse keliauja kartu su Jacko Kerouaco knyga "Kelyje".
Taigi, sentimentalumas čia yra varomoji tekstų galia.
E.Janušaičio tekstuose ir vėl kuriamas Žaliakalnio mitas – vaikštoma po dabartinį rajoną, prisimenant praėjusių laikų ženklus.
Nuosekliai mėginama įtvirtinti hipiškąją poetiką į Kauną – miestą, kuriame senoji bohema jau turi meninį savo egzistavimo įrodymo mitą ir kurio vis dar ieško jauniausioji karta.
Visa tai sveikintina, nes miestui reikia savos mitologijos, į tekstus įrašytų ten gyvenusių ir jo poetiką jautusių sielų.
Neliks neišgirstas
Literatūrologai, regis, nepastebi aktyviai besireiškiančio autoriaus ir literatūros lauke jis aktyviai nelinksniuojamas, nors jau 20 metų priklauso Rašytojų sąjungai.
Skaitant šią knygą nesentimentaliai, deja, tenka susiraukti perskaičius visokias literatūrines klišes.

Naratyvas dažnai stumiasi į priekį naudojant dialogo principą, kurio patetiška retorika ir vėl nuvilia.
Taigi nejautriems "gėlių vaikų" romantikai, bardiškam dvasingumui ir lengvai grafomanijai geriau šį "sapnų romaną" aplenkti.
Vis dėlto atrodo, kad kažkam E.Janušaičio kūrybos tikriausiai reikia ir ji svarbi kaip dalijimosi nuoširdžia autentika dalis.
Tikiu, kad autoriaus tekstai, bent jau laikinojoje sostinėje, turi savo skaitytojų nišą ir visi yra savotiškai svarbūs – tarsi liudytojai to, kas fiziškai nebepagaunama, skirti dvasingumo išsiilgusiems, taip pat panašios patirties turėtojams.
Šią apžvalgą būtų galima užbaigti paties autoriaus citata: "Rašiau knygas, neturėjau pažinčių joms išleisti.
Visi sakydavo, kad jos geros, bet dar ne laikas nustebinti pasaulį.
O kai laikas ateidavo, išgirsdavau, kad tai jau kažkur girdėta: gal vėjo pakrūmėj pašnabždėta, gal vietinės reikšmės klasiko anksčiau dirstelta" (p. 64).
Cholesterolis, kaip žinote, nėra tik pagyvenusių žmonių sveikatos problema.
Padidėjęs cholesterolio kiekis kraujyje grasina baisiausiomis ligomis, tačiau didžiausią rizika kelia širdies ir kraujagyslių sistemai.
Nuo ko pradėti valyti savo organizmą?

Cholesterolio klausimas tampa ypač svarbus, jeigu nesilaikote sveikos mitybos principų, mažai judate ir mėgstate pasilepinti saldumynais.
Todėl pirmiausia venkite skanauti riebios mėsos, šokolado, kiaušinių, druskos.
Ar žinojote, kad didelę (o svarbiausia – pozityvią) įtaką jūsų kraujagyslėms daro magnis, chromas, cinkas, kalis, augaliniai riebalai?
Nepagailėkite į valgiaraštį įtraukti daržovių, vaisių, tarkime, obuolių, greipfrutų, morkų, salierų, burokėlių.
Cholesterolį puikiai mažina ir avižiniai dribsniai, burokėlių sultys, avietės, šaltalankių uogos.
1 būdas
Žolelės.
Liaudies medicina pataria gerti žolelių arbatas.
Pavyzdžiui, sumaišykite lygiomis dalimis čiobrelius, melisas, serbentų lapus, erškėtrožės vaisius.
1 arbatinį šaukštelį užpilkite 200 ml vandens.

Gerkite kartą per dieną.
2 būdas
Jeigu namuose turite nemažai burokėlių, galite išmėginti ne tik salotas, bet ir štai tokį giros gėrimą: susmulkinkite 1 kg burokėlių ir užliekite 3 l šilto vandens.
Pridėkite gabalėlį ruginės duonos, žiupsnelį druskos, 0,5 stiklinės cukraus.
Laikykite 3 paras šiltoje vietoje, kol gėrimas „subręs“.
Po to praskieskite ir laikykite šaldytuve.
Gerkite po pusę stiklinės kasdien prieš valgį.
Tiesa, kadangi burokėliai tirština kraują, prieš vartodami verčiau pasitarkite su specialistais.
3 būdas
Padidėjusį cholesterolį ištirpdys... sultys.

Sulčių terapija, sakoma, puikiai veikia organizmą, taigi nuo nelemtojo sveikatos baubo išsigelbėti padės morkų, salierių, agurkų, burokėlių, obuolių, kopūstų, apelsinų, pomidorų sultys.
Kiek jų ir kaip dažnai gerti, pasitarkite su sveikatos specialistais.
4 būdas
Česnakas – ir maistas, ir vaistas.
Tiesa, jo atsargiai vartoti reikia besiskundžiantiems skrandžio ligomis, tarkime, gastritu, turintiems inkstų bėdų ar opų ir pan.
Tačiau faktas, kad česnakai puikiai tinka širdies ir kraujagyslių ligų profilaktikai.
Nuo cholesterolio pertekliaus padės štai toks receptas: sutrinkite kelias skilteles česnako ir išpauskite sultis.
5-10 lašų sumaišykite su 1 valg. š. medaus ir vartokite 2-3 kartus per dieną po valgio.
Taip pat rekomenduojama ir kasdienėje mityboje dažniau valgyti česnakų – kelios skiltelės per dieną duos apčiuopiamos naudos.
Norėtume pridurti, kad jeigu nemėgstate česnako, vietoj jo galite vartoti svogūnus.

Pavyzdžiui, sutrinkite svogūną, išspauskite sultis ir sumaišykite lygiomis dalimis su medumi.
Vartokite po 1 valg. š. kelis kartus per dieną po valgio.
5 būdas
Linų sėmenys ir aliejus – drąsus cholesterolio priešas.
Linų sėmenis išdžiovinkite, sumalkite, kad būtų milteliai, ir gardinkite košes, gėrimus, salotas, varškę, sriubas.
Na, o jeigu kasryt prieš valgį išgersite 1 valg. š. linų sėmenų aliejaus, tai organizmas džiaugsis gavęs Omega-3 riebalų rūgščių, kurios puikiai susidoroja su cholesterolio pertekliumi.
Ir dar šis tas: stebuklingos daržovės
Baklažanai priskiriami prie daržovių, kurios mažina cholesterolio kiekį.
Baklažanus galite valgyti šviežius, t. y., maišyti su salotomis (tik pamirkykite sūriame vandenyje, kad dingtų kartumas), arba apkepti orkaitėje su česnakais.
Ypatingomis savybėmis pasižymi ir salierai.

Jie ne tik mažina cholesterolio kiekį, bet ir skatina šlapimo išsiskyrimą, ramina, mažina pilvo pūtimą.
Deja, salierus dažniausiai vartojame tik kaip prieskonį.
O juk iš šių daržovių galima paruošti skanių ir sveikų patiekalų.
Pavyzdžiui, lapkočiai su jogurto padažu – nekaloringas, virškinimą gerinantis užkandis.
Gabalėliais supjaustytų salierų galima dėti į daržovių salotas, o jų sultis maišyti su kitų daržovių sultimis.
Karvės bandoje turi geriausias drauges, nuo kurių atskirtos liūdi.
Tokią tyrimo išvadą paskelbusi mokslininkė tikisi, kad jos atradimas padės pagerinti išmilžį.
Krista McLennan iš Northamptono universiteto, atlikdama savo doktorantūros darbą, skaičiavo karvių širdies dūžius ir stebėjo hormono kortizolio lygį, kai šios buvo vienos, su anksčiau nematyta kita karve arba karve, su kuria iki tol praleido daugiausia laiko.
Kiekvienu atveju karvė būdavo paliekama trisdešimčiai minučių, jos širdies ritmas užfiksuojamas kas penkiolika sekundžių, rašo britų „The Daily Mail“.
Bandymai parodė, kad karvės - labai socialūs gyvūnai, dažnai bandoje suformuojantys artimus ryšius su „geriausiais draugais“.

„Kai telyčaitės būdavo su mėgstama drauge, jų streso lygis sumažėdavo, palyginti su tuo metu, kai jos laiką leido su nepažįstama karve“, - sakė K. McLennan.
„Jei padrąsintume ūkininkus stebėti, kurios karvės kurias mėgsta, tai gali duoti realios naudos, pavyzdžiui, padidinti išmilžį ir sumažinti gyvūnų patiriamą stresą, kas labai svarbu jų gerovei“, - teigė ji.
K. McLennan teigė bendravusi su augintojais, kurie pastebi, jog tarp atskirų karvių bandoje užsimezga glaudesni ryšiai, jos kartu praleidžia daugiau laiko.
Tačiau tyrėja pabrėžė, jog galvijai dažnai atskiriami, kai pervaromi iš vienos vietos į kitą.
„Mes žinome, kad karvių pergrupavimas yra problema, nes gyvūnai, bandydami integruotis į naują grupę, patiria didelę įtampą“, - teigė K. McLennan.
„Kaip suprantu, karvės yra kaip žmonės.
Kai kurios gali mėgti būti vienos, o kitos - ne“, - komentavo Trevoras Fossas, žemės ūkio organizacijos NFU regiono vadovas.
Senyvas ispanų misionierius, kuris Liberijoje užsikrėtė mirtinai pavojingu Ebolos virusu, ketvirtadienį buvo atskraidintas į Madridą, tapęs pirmuoju į Europą evakuotu protrūkio, sparčiai plintančio Afrikoje, pacientu.
Lėktuvas „Airbus A310“, skraidinantis 75 metų katalikų kunigą Miguelį Pajaresą (Migelį Pacharesą), nusileido Ispanijos sostinėje esančioje Torechono karinių oro pajėgų bazėje 8 val. 15 min. vietos (9 val. 15 min.
Lietuvos) laiku, Gynybos ministerija pranešė socialiniame tinkle „Twitter“.

Prielaidą, kad šis kunigas užsikrėtė Ebolos virusu, patvirtino Šv.Juozapo ligoninė Liberijos sostinėje Monrovijoje, kurioje jis dirbo, nurodė dvasininko darbdavė – Ispanijos humanitarinės pagalbos organizacija „Juan Ciudad ONGD“.
Anksčiau šiais metais Vakarų Afrikoje kilusi Ebolos viruso epidemija pareikalavo jau mažiausiai 932 žmonių gyvybių.
Be to, kaip nurodė Pasaulinė sveikatos organizacija (PSO), dar daugiau negu 1,7 tūkst. žmonių juo užsikrėtė.
JAV prezidento Baracko Obamos dėdės Onyango Obamos likimą spręs migracijos pareigūnai – vyrui gresia deportacija iš Amerikos į gimtąją Keniją, skelbia „The Telegraph“.
68 metų O. Obama – netikras Amerikos prezidento tėvo brolis.
JAV jis nelegaliai gyvena jau labai ilgai – iš Kenijos į svajonių šalį jis atvyko dar būdamas paauglys.
Trečiadienį paskelbta, jog O. Obamos likimą migracijos pareigūnai spręs gruodžio 3-ąją dieną.
Tai, jog B. Obamos dėdė Amerikoje gyvena nelegaliai, netikėtai paaiškėjo 2011 metais, kai vyras buvo sulaikytas dėl vairavimo išgėrus.
Teisėjas jo bylą svarstė ilgiau nei metus, kol pats O. Obama pripažino, jog kaltintojai jo kaltei įrodyti turi pakankamai įrodymų.
Po O. Obamos sulaikymo, JAV prezidento atstovas spaudai pareiškė, jog B, Obama nežinojo, jog jo giminaitis Amerikoje gyvena nelegaliai, todėl į šį reikalą nesikiš.

O. Obamos advokatas Scottas Brattonas teigia besiviliąs, jog gruodžio 3 dieną bus nuspręsta leisti jo klientui ir toliau gyventi JAV.
„Visi nori gyventi Amerikoje“, - teigia advokatas.
15 metų Hadiya Pendleton, kuri praėjusią savaitę dalyvavo prezidento Baracko Obamos inauguracijos ceremonijoje, buvo nušauta antradienį Čikagoje, kai stovėjo su draugais gatvėje.
„NBC News“ praneša, kad mergina, artimųjų vadinama „vaikščiojančiu angelu“, stovėjo su bendraamžiais parke, kai prie jų pribėgo ginkluotas vyras, šovė į paauglę, o paskui įsėdo į baltą automobilį ir išvažiavo.
H. Pendleton buvo pašauta į nugarą, ji kurį laiką dar bėgo, tačiau netrukus susmuko.
Nuvežta į ligoninę paauglė mirė.
Taip pat sužeistas ir 16 metų vaikinas.
Policija spėja, kad H. Pendleton nebuvo užpuoliko taikinys, į ją pataikyta netyčia.
H. Pendleton praėjusią savaitę dalyvavo B. Obamos inauguracijos iškilmėse ir dėl to labai džiaugėsi.
Rusijos zoologijos sode šuo pardėjo auginti tris tigro jauniklius, kurios po gimimo paliko motina, rašo Yahoo!

News.
Trys tigriukai – du patinėliai ir viena patelė – gimė lapkričio 14 dieną Oktyabrsky zoologijos sode.
Iškart po gimimo jų motina Bagira juos paliko.
Tai nebe pirmas kartas, kai ši tigrė palieka savo jauniklius.
Zoologijos sodo darbuotojai iškart ėmėsi ieškoti tigrės, kuri galėtų jauniklius auginti, tačiau tigriukų motina tapo balta Šveicarijos aviganė Tallim.
Iš pradžių tigriukai priešinosi kalytei rodydami savo nagučius ir šnypšdami, tačiau galiausiai jiems teko apsiprasti su naująja mama, kuri su jaunikliais elgėsi dėmesingai ir rūpestingai.
Rusijoje tai nėra pirmas kartas, kada šuo augina tigrų jauniklius.
Gegužės mėnesį tame pačiame zoologijos sode du tigriukus maitino šarpėjų veislės kalytė Cleopatra.
Šeštadienio vakarą Kėdainių r., Lipliūnų kaime įsiplieskęs konfliktas tarp sutuoktinių baigėsi ne tik apsižodžiavimu, bet ir rimtais kūno sužalojimais.
Kaip praneša Policijos departamentas, apie 20 val. 45 min. į Kėdainių ligoninę kreipėsi ir dėl durtinės žaizdos pilve paguldytas 38 metų vyras, kurį tą pačią dieną, apie 20 val., namuose peiliu sužalojo žmona.

Neblaivi 44 metų moteris (2,14 promilės alkoholio) uždaryta į areštinę.
Miškais ateina ruduo, o su juo – ir rudeninė depresija.
Kurią futbolo mėgėjams ir taip jau įvarė sintetinė žolė.
Ta pati, ant kurios lygioje vietoje slydo, čiuožė, griuvo ir klupo Lietuvos ir Slovakijos futbolininkai.
Valstybėje, kuri trečiąjį dešimtmetį pažangiais „atkato“ metodais stato europinio lygio stadioną, išnyko aikštės su tikra veja.
Ją pakeitė futbolo „bachūrų” pigiai nupirkta sintetinė žolė.
Todėl jei artėjant Seimo rinkimams bandytume aiškiau įsivaizduoti, koks politinis gyvenimas laukia po jų, tai siurrealistinis lietuviško futbolo paveikslas su prezidentu, kurį kietesni „bachūrai”  tarpusavy vadino „Lialka”, sacharukais ir kitais šmukais, yra pats tas.
Tų pačių kietų „bachūrų”, kaip ir futbolo gaujoje, kažkodėl vadinamoje federacija, ausys šmėkščioja ir už naujųjų bei jau kiek pasenusių sektų, kažkodėl vadinamų partijomis, ypač apie Kauną ir Garliavą.
Kovos šūkius – sutartinai – skanduoja ekskunigai, ekspolitikai, ekssprogdintojai ir jų eksdvasiniai įkvėpėjai.
Partijų programos – kaip sintetinė žolė futbolui.

Iš tolo žalumu masina.
Reikia tik stebėtis, kodėl tauta, kurios vis daugiau iškilių atstovų vis pikčiau skundžiasi pozityvo ir gerų žinių stoka mūsų žiniasklaidoje, nepuola jų skaityti.
Bent jau opozicinių.
Ten juk jokio negatyvo – tik pozityvas!
Išgyvenome A.Kubiliaus naktinį, išgyvensim ir A.Butkevičiaus progresinį mokesčių perversmą!
Jei patikėsime prezidente, kuri dar per vasaros karščius nusprendė, o rugsėjo 1-osios proga pakartojo, jog A.Kubiliaus kompanija, nors ir stabili, bet jau prisakiusi mums ilgai be jos gyventi, tai valstybės vairą paims socialdemokrato A.Butkevičiaus kairioji ir abi V.Uspaskicho rankos, nes šis didis vyras gali abiem.
Broliai ir sesės, imkite ir skaitykite – socialdemokratų ir Darbo partijos programas.
Tautą į ateitį už pakarpos tempianti pozityvi lektūra.
Homeopatinis vaistas nuo rudens darganos ir depresijos.
Šalis be skurdo ir socialinės atskirties.

Šalis, kuri susigrąžino savo tautiečius iš emigracijos.
Saugi visuomenė, kurioje nėra pavojaus patirti smurtą šeimoje.
Taiki visuomenė, kurioje nėra vietos neapykantai, oponentų juodinimui ir patyčioms.
Taip skelbia „ilgoji“ Socialdemokratų partijos programa.
Dėl visa ko užmeskit akį į žemiau pilamus „komentarus”, ir tęskite malonumą: didinsime biudžeto pajamas per verslumo skatinimą, valstybė investuoja į naujų darbo vietų kūrimą, panaudodama valstybės biudžeto (sic!
), ES, Lietuvos piliečių ir juridinių asmenų, investicines bankų (oho!)
ir kitas lėšas.
Na, sakykite, ar ne kvaili buvo konservatoriai ir liberalai, kurie patingėjo pasilenkti ir pakelti besivoliojančius ant žemės pinigus bei akimirksniu pasiekti tokių stulbinamų rezultatų tik biudžeto, kuriame pinigų tiek, kad jų lieka net naujoms valdininkų vietoms kurti, ir bankų pinigais?
Bet ir tai dar ne viskas.
Socialdemokratai sumažins PVM vaistams, kai kuriems „būtiniausiems”  maisto produktams, tiesa, nepasako kuriems, taip pat šildymui, kurio ūkyje teks “pašalinti, įtraukti, paskelbti, diegti, keisti, skirti, apriboti, skatinti, taikyti, užtikrinti ir vėl skatinti” bei autobusų bilietėliams.

Valdant socialdemokratams minimali alga tik humanitarams, bet jokiu būdu ne matematikams žinomu būdu pasieks 50 proc. vidutinio šalies atlyginimo dydį.
Tačiau kadangi socialdemokratai atsisakys studento krepšelio ir pažangiai pertvarkys studijas bei mokslą, galime tikėtis, jog rasime ir būdą, kaip, staigiai padidinus minimalią algą, pasiekti, jog vidutinė alga tuo pat metu liktų stovėti vietoje.
Tiksliųjų mokslų novatorių indėlio prireiks jau netrukus, nes Darbo partija bus dar dosnesnė.
Iš pradžių  garantuos, kad minimali alga didės iki 1509 Lt, o paskui ji pasieks 60 proc. vidutinės algos dydžio.
Pridėjus tai, kad, anot V.Uspaskicho, jam valdant Lietuva pasieks nulinį nedarbo lygį, taigi V.U. padarys tai, ko net J.Stalinui su L.Brežnevu nepavyko – išgyvendinti tinginių, alkoholikų ir kriminalinių autoritetų nedarbo, – galima tik įsivaizduoti, kaip kasdien ir staigiai varys į viršų vidutinė alga, kuriai didžiausią įtaką darys minimalios algos augimas ir 212 tūkst. bedarbių įdarbinimas.
Laikykitės, estai.
V.Uspaskichui persikėlus į Gedimino 11, posakis „įleisk lapę į vištidę” bus panaikintas premjero įsakymu, nes Darbo partija „užtikrins racionalų, skaidrų („atkatai“ sumažinami iki simbolinio lito) ir efektyvų ES lėšų panaudojimą”, skatins inovacijų ir naujų technologijų diegimą, deramai finansuos kultūrą (ruoškitės keisti pinigines, bibliotekininkės), panaikins pelno mokestį smulkioms įmonėms, teiks mokestines lengvatas jaunimo nedarbui mažinti, nėščioms sutrumpins darbo savaitę net 10 valandų, o tris vaikus pagimdžiusius tėvus dvejais metais anksčiau laiko išleis į pensiją.
Be abejo, pastarieji du žingsniai – darbdavių sąskaita.
Bet darbdaviai nepyksta, nes investicijos į verslą, žemės ūkį ir sveikatos apsaugą liejasi laisvai, o svarbiausia – to irgi dar niekas pasaulyje nedarė – Darbo partija skatina darbo užmokesčio augimą privačiame sektoriuje.
Įskaitant “gero vaizdelio” agurkų ir dešrų fabrikėlius.

Jei vis dėlto stebuklingas V.Uspaskicho pinigų kilimėlis kartais sugestų, nedidelė bėda.
Prieis A.Butkevičius ir bus „sukuriama tinkama progresinė mokesčių sistema, užtikrinantį principą – turtingas moka daugiau, jaunas padeda senam, sveikas – sergančiam, dirbantis – neturinčiam darbo”.
Pastarojo punkto gal ir neprireiks, nes darbo, kaip sakė V.Uspaskichas, Lietuvoje turės visi.
Šiek tiek įtarimų kelia nebent tai, ką ponas A.Butkevičius laiko turtingu?
Visi anksčiau kairiųjų išvesti turtuolio apibrėžimai prasidėdavo ties suma, kurią Belgijoje, Prancūzijoje ar Anglijoje gauna darbo netekęs bėdžius.
Bėdžiai rems bėdžius?
Bet kai tiek daug gėrybių iškart gausime, nebaisus juk ir dar vienas mokesčių perversmas.
Išgyvenome A.Kubiliaus naktinį, išgyvensim ir A.Butkevičiaus progresinį mokesčių perversmą!
Ir čia cvakt – kalė netikėta žinia iš Kėdainių.
Iš Darbo partijos tarybos posėdžio.

„Mano akimis, programa taisytina, man irgi ne viskas ten priimtina, per daug norima suteikti galimybių, kurių valstybė neturi.
Bet žmonės nori, tegul įtraukinėja“, – ėmė ir išrėžė pats V.Uspaskichas.
Vaikų darželių auklėtojos nematys didesnių atlyginimų, įmonės, kuriančios naujas darbo vietas, nesusigrąžins pridėtinės vertės ir kitų mokesčių.
Ir t.t. ir pan.
Žodžiu, viskas taip, kaip mūsų futbole.
Prieš kiekvieną Europos ar pasaulio čempionato atranką (Seimo rinkimus) kyla euforija, po pirmųjų ir antrųjų rungtynių (pirmojo ir antrojo rinkimų turo) ji pasiekia tik dangiškiesiems Dievo mulkiams tepasiekiamas aukštumas.
Paskui ramiai gauname į kaulus nuo Farerų žvejų ar Lichtenšteino krautuvininkų (savų išrinktųjų).
Svajokliai rodo špygas, spjaudosi stadiono (Seimo) pusėn.
Žada neiti, nerinkti, emigruoti, o suktesni internete dar ir meluoja, kad jau emigravo.
Nedarbas, kaip buvo, taip ir liko 12 procentų, emigracija stabili – po 80 tūkst. per metus.

Estijos vidutinė alga tampa dar keliais šimtais eurų didesnė nei mūsų (šiuo metu skirtumas – jau daugiau kaip 800 Lt).
Namų apšiltinimo programa vėl sužlugdyta.
A.Butkevičius ir V.Uspaskichas aplinkos ministrės prašymu už europinius renovacijos pinigus nutaria nupirkti iš Nyderlandų tikros žolės vejos – Panevėžio, Vilniaus ir Pakruojo stadionams nuo sintetinės išvaduoti.
Vėl skaitome naujas ilgąsias partijų programas.
Ketvirtadienį Vilniaus miesto savivaldybės taryba nutarė paremti daugiabučių namų savininkus.
Miesto valdžios patvirtintas teisės aktas užtikrins atliekamų modernizavimo darbų kokybę, kompensuojant techninių projektų parengimo išlaidas, apmokant statybos techninės priežiūros išlaidas, bet ne daugiau kaip 1 procentą nuo rangos sutartyje numatytų darbų vertės.
Valdžia taip pat pasirengusi apmokėti dalį investicijų pagal būsto atnaujinimo programą „Atnaujinkime būstą – atnaujinkime miestą'' bei Valstybės paramos daugiabučiams namams modernizuoti teikimo ir investicinių projektų energinio efektyvumo nustatymo taisykles.
Stokojant lėšų, Savivaldybės parama pirmiausia bus teikiama anksčiau prašymus pateikusiems daugiabučių namų savininkams.
Negavus paramos šiais metais, teisė į paramą išliks ir kitąmet.
Rudasis lokys, arba rudoji meška (Ursus arctos) – lokinių (Ursidae) šeimos žinduoliai, sveriantys 130-700 kg. Dažniausi porūšiai yra Eurazijos rudasis lokys ir grizlis, gyvenantys Europoje, Azijoje, Šiaurės Amerikoje.

Išvaizda
Kaip ir kiti lokinių šeimos nariai, rudieji lokiai pasižymi tvirtu kūno sudėjimu.
Rudieji lokiai sveria nuo 130 iki 700 kg (priklauso nuo porūšio: kai kurių porūšių atstovai sveria tik 70 kg, o štai sunkiausių rudųjų lokių porūšio, Kadjako lokių, patinai dažnai išauga iki 780 kg).
Kūno ilgis 1,7 - 2,8 m, aukštis ties pečiais 90 - 150 cm. Kailis storas, įvairių rudos atspalvių nuo šviesios iki tamsiai rudos arba pilkos spalvos.
Galva apvali, nasruose 42 dantys.
Kaklas, palyginus su baltuoju lokiu, trumpas.
Virš pečių kūpso didelė raumenų kupra, jos dėka rudieji lokiai pasižymi didele fizine letenų galia.
Galūnės ilgos ir stiprios, panašaus ilgio.
Pėdos turi po penkis nagus, kurių ilgis 8 - 15 cm. Nagai neįtraukiami, todėl per ilgą laiką nudyla.
Kaip ir visi lokiniai, turi trumpą nuo 6 iki 21 cm ilgio uodegytę.

Elgsena
Lokių aktyvumas priklauso nuo metų laiko ir gyvenamosios aplinkos.
Ruošdamiesi žiemos miegui arba tik iš jo pabudę, maisto ieško ir dienomis, bet vasarą, kai maisto daug, ypač aktyvūs naktį.
Žiemą, ypač šaltesnėse klimato juostose, kur yra mažiau maisto, lokiai nagais išsikasa urvus ir juose užsnūsta.
Tai nėra tikras žiemos miegas, nes kūno temperatūra nukrenta vos 4-5 laipsniais.
Iš tokio miego rudieji lokiai gali lengvai pabusti.
Miegant patelės netenka iki 40 % svorio, o patinai iki 22 %.
Lokiai dažnai juda nerangiai ir lėtai, bet prireikus gali bėgti 50 km/h greičiu.
Jie taip pat geri plaukikai, nevengiantys vandens.
Maži lokiukai gali lengvai įlipti į medžius.

Lokiai nėra bendruomeniški gyvūnai, patelę apvaisinę patinai ją palieka vieną auginti mažus lokiukus.
Rudieji lokiai neturi aiškiai apibrėžtų teritorijų, o esant gausiems maisto ištekliams taikiai sugyvena su kitais individais toje pačioje teritorijoje.
Šių teritorijų dydžiai priklauso nuo įvairių faktorių: gyvūno amžiaus, lyties, sveikatos, aplinkos topografijos bei maisto kiekio.
Mityba
Rudieji lokiai yra visaėdžiai.
Dažniausiai minta įvairiais augalais: grybais, uogomis ir riešutais.
Jie taip pat maitinasi vabzdžiais, paukščiais ir jų kiaušiniais, graužikais.
Susimedžioja ir stambesnių žinduolių, dažniau ligotų arba jauniklių: briedžių, elnių, bizonų, kitų elninių šeimos gyvūnų, galingu smūgiu sulaužydami gyvūno stuburą.
Kartais sumedžiotą gyvūną lokiai paslepia, kad šis šiek tiek apipūtų.
Kitas lokių maisto šaltinis yra lašišos ir kitos žuvys, kurias gaudo stovėdami upėje ties slenksčiais ar mažais kriokliais.

Dauginimasis
Lokių poravimosi sezonas trunka nuo gegužės iki liepos.
Apvaisintas pateles lokiai saugo 3 savaites, kad jų neapvaisintų kiti patinai.
Po apsivaisinimo būna iki penkių mėnesių trunkantis laikotarpis, kurio metu vaisius nesivysto, pats nėštumas trunka nuo šešių iki aštuonių savaičių.
Todėl nuo apvaisinimo iki gimimo būna 6 – 9 mėnesių periodas.
Gimdymas įvyksta žiemos miego metu, tarp vasario ir kovo mėnesių.
Dažniausiai gimsta 2 ar 3, kartais 4, lokiukų vada.
Naujagimiai gimsta akli ir pliki, būna 23-28 cm ilgio ir 340-680 gramų svorio.
Patelių piene daug baltymų (nuo 6 iki 17 %) ir riebalų (20 %).
Jaunikliai greitai auga ir 3 mėnesių amžiaus sveria 15 kg, 6 mėnesių – 25 kg.

Po 5 mėnesių pradeda misti ne tik motinos pienu.
Patelės lokiukais rūpinasi 2 – 4 metus, vėliau juos palieka.
Vados nariai dažnai dar 2 metus išlieka kartu, žaidžia ir ieško maisto.
Patinai gali daugintis nuo 4-5 metų amžiaus, o patelės vėliau - 4-6 metų.
Augti lokiai nustoja 10-11 metų.
Rudieji lokiai laisvėje išgyvena iki 30, o nelaisvėje – iki 47 metų.
Paplitimas
Pradinis rudųjų lokių paplitimas buvo daug didesnis.
Jie gyveno dideliuose Šiaurės Amerikos plotuose nuo šiaurinės Meksikos iki Hadsono įlankos.
Europoje lokių būta visame žemyne, Azijoje – šiaurinėje jos dalyje, Sibire ir Himalajuose.

Afrikoje lokiai gyveno Atlaso kalnuose.
Lokiai buvo medžiojami ir ilgainiui jie išnyko Afrikoje, vakarinėje Europoje, Šiaurės Amerikos ir Azijos dalyse.
Pasaulinė lokių populiacija yra nuo 185 000 iki 200 000 individų.
Rudieji lokiai Lietuvoje
Lietuvoje lokio kaulų rasta V-I a. pr. m. e. ir XIII – XVIII m. e. a. archeologinių paminklų kultūriniuose sluoksniuose.
Didėjant gyventojų tankumui ir vystantis gyvulininkystei, lokius imta persekioti kaip plėšrūnus, darančius žalą naminiams gyvuliams.
Tai viena iš priežasčių, dėl kurių jų ėmė mažėti.
Be to, daug lokių išnaikinta dėl miškų kirtimo XVII-XVIII a. XIX a. II-joje pusėje lokių liko tik miškingesnėse vietovėse.
Lietuvos gamtininkas Tadas Ivanauskas nurodo, kad paskutinis lokys Lietuvoje nušautas 1883 m.
Tačiau į Lietuvą lokiai kartais užklysta iš Latvijos ar Baltarusijos.

1967 m. lokys pastebėtas Alytaus, 1968 m. – Varėnos rajonuose, 1975 m. vienas matytas Biržų girioje, o 1982 m. – Ukmergės rajone, 2009 m. - Švenčionėlių medžiotojų būrelis pastebėjo lokio pėdsakus Labanoro girioje.
Rudojo lokio porūšiai
Dideliame rudųjų lokių paplitimo areale pasitaiko žymių svorio, kaukolės dydžio ir formos, taip pat kailio spalvos ir kitų skirtumų.
Todėl pasitaiko daug nuomonių dėl porūšių klasifikavimo.
Kai kuriuose sąrašuose minima iki 90 rudųjų lokių porūšių, bet vykstant tyrimams šis skaičius mažėja.
Rudojo lokio porūšiai:
- Eurazijos rudasis lokys (Ursus arctos arctos) - Kamčiatkinis rudasis lokys (Ursus arctos beringianus) - Sibirinis rudasis lokys (Ursus arctos collaris) - Atlasinis rudasis lokys (Ursus arctos crowtheri) - Gobinis rudasis lokys (Ursus arctos gobiensis) - Grizlis (Ursus arctos horribilis) - Himalajinis rudasis lokys (Ursus arctos isabellinus) - Usūrinis rudasis lokys (Ursus arctos lasiotus) - Apenininis rudasis lokys (Ursus arctos marsicanus) - Kadjako lokys (Ursus arctos middendorffi) - Meksikinis rudasis lokys (Ursus arctos nelsoni) - Bergmano rudasis lokys (Ursus arctos piscator) - Tibetinis rudasis lokys (Ursus arctos pruinosus) - Sirinis rudasis lokys (Ursus arctos syriacus)
Rudieji lokiai kultūroje
Rudasis lokys dėl savo dydžio ir įspūdingos jėgos dažnai būdavo vaizduojamas mituose ir pasakose, dailėje, heraldikoje (žr. lokys heraldikoje), filmuose.
Kiti objektai taip pat pavadinami lokio vardu pvz.: Didieji Grįžulo Ratai (Ursa Major).

Pastarąsias kelias savaites cemento „badą“ kentę pirkėjai jau gali nusipirkti Panevėžio parduotuvėse 40 kilogramų šios statybinės medžiagos pakuočių.
Tačiau sovietmetį primenančio deficito laikai nepraėjo.
Cemento paklausa gerokai viršija pasiūlą, todėl jis iš mažmeninės prekybos parduotuvių šluote šluojamas.
Tokia situacija išprovokavo ir prekybos naujovių.
Viena iš jų tiesiog pasiskolinta iš talonų – „vagnorkių“ laikų.
„Cemento turime, tačiau vienam asmeniui parduodame ne daugiau kaip dvidešimt maišų, – „Verslo vartus“ patikino „Senukų“ prekybos centro Panevėžyje darbuotojas.
– Tokia tvarka nuleista „iš viršaus“, todėl nieko negalime keisti“.
Paklaustas, ką reikėtų daryti pirkėjui, norinčiam nusipirkti daugiau nei laidžia nustatytas limitas, pašnekovas visai rimtai pasiūlė atvažiuoti į parduotuvę su visa gimine – vyrui derėtų pirkti kartu su žmona, o jeigu cemento reikia dar daugiau – ir su uošviais.
Visose Aukštaitijos sostinės parduotuvėse cemento atsargos labai menkos, todėl pirkėjai negali būti tikri, kad jo bus galima įsigyti ir kitą dieną.
„Cementas išperkamas labai gretai, o naujo kartais tenka laukti pusantros ar dvi savaites, – tvirtino parduotuvės „Stetiškių ūkis“ pardavėjas.

– Negaliu garantuoti, kad kitą savaitę šios prekės bus“.
Panevėžio parduotuvėse 40 kilogramų cemento maišas kainuoja nuo 24,90 lito iki 25 litų. Metų pradžioje už tokį kiekį cemento nereikėjo nė 20 litų pakloti.
Deficitą lėmė ir žinia
Pradedant kovo mėnesiu, staigus cemento deficitas rinkoje daugelio vartotojų buvo siejamas ne tik su bendrovės „Akmenės cemento“ antrosios gamybos technologijos linijos remontu, bet ir su balandžio 1-ąja.
Bendrovė oficialiai iš anksto buvo paskelbusi, kad tą dieną cementas pabrangs 15-17 procentų.
Tai sukėlė ažiotažą rinkoje – ūgtelėjo paklausa.
Kuo arčiau buvo naujos kainoms, tuo mažiau cemento liko parduotuvėse.
Dėl to, manoma, kalti ir prekybininkai – jie nutarė verčiau palaukti kelias dienas, nei skubėti parduoti cementą senomis kainomis.
„Akmenės cementui“ pradėjus prekiauti pagal naujus įkainius, cemento, kaip mostelėjus burtu lazdele, negausiai, bet atsirado visose Panevėžio parduotuvėse.
„Yra septynios cemento rūšys, jo tona vidutiniškai pabrango 25 litais, – „Verslo vartams“ sakė „Akmenės cemento“ pardavimo vadybininkė Zita Krištopaitytė.

– Pakuotas cementas iki pabrangimo kainavo 268,57 lito, o dabar – 298,07 lito“.
Populiariausio Lietuvoje palaido cemento (CM1 42,5N) tona pabrango nuo 207,68 lito iki 237,18 lito už toną.
Cemento kaina kilo, nes padidėjo jo gamybos sąnaudos – brango kuras, žaliavos.
Malšins alkį
Cemento deficitas artimiausiu metu, ko gero, dar labiau sumažės, bent jau pardavimo limitų mažmeninėje prekybos rinkoje tikrai neliks.
„Balandžio 10 dieną, anksčiau nei buvo planuota, paleidome kelis mėnesius remontuotą antrąją technologinę liniją.
Jau nuo praėjusio pirmadienio ji dirba visu pajėgumu, todėl rinkai pasiūlysime dvigubai daugiau cemento nei iki šiol, – patikino „Akmenės cemento“ generalinis direktorius Artūras Zaremba.
– Per mėnesį cemento gamybos apimtys išaugs nuo 50 tūkstančių tonų iki 100-110 tūkstančių.
Iš viso planuojamo pagaminti cemento kiekio tik dešimtadalis bus eksportuojamas“.
Visų pirma, anot „Verslo vartų“ pašnekovo, bus siekiama apmalšinti rinkos alkį pakuotam cementui.

Jo į maišus bus supilstoma dvigubai daugiau nei iki balandžio 10 dienos.
„Nebus taip, kad cemento pasiūla viršys paklausą, tačiau didėjanti gamyba užtikrins nuolatinį jo tiekimą prekybininkams.
Manau, kad tokio reiškinio kaip cemento pardavimo limitai parduotuvėse neliks, – tvirtino A.Zaremba.
– Apskritai pakuotas cementas sudaro net 25 procentus viso mūsų pardavimo – tai tikras nonsensas.
Tiek daug pakuoto cemento neparduodama nė vienoje išsivysčiusioje šalyje“.
Šiuos Lietuvos statybos rinkos ypatumus, anot pašnekovo, lemia žmonių darbo kultūra.
ES šalyse pakuoto cemento sunaudojama kur kas mažiau, nes smulkieji vartotojai labiau vertina savo darbą ir mieliau perka pakuotus specialius cemento mišinius arba gatavą betoną.
Tai garantuoja ekonomiją, kokybę ir darbo našumą.
„Manau, ateityje pakuoto cemento paklausa mažės ir Lietuvoje – norinčiųjų ir turinčiųjų laiko savo kieme kasti žvyrą ir maišyti betoną gretos tirps“, – spėja A.Zaremba.
Vartojimas – „žvėriškas“

Cemento vartojimas rinkoje auga grėsmingai – vien tik per pirmąjį šių metų ketvirtį, palyginti su 2006 metų tuo pačiu laikotarpiu, jis išaugo 20 procentų.
Pernai „Akmenės cementas“ vidaus rinkoje pardavė milijoną tonų cemento.
Šiemet planuojama, kad apyvarta išaugs iki 1,2 milijono tonų per metus.
„Tačiau mūsų galimybės bus per menkos patenkinti šalies rinkos poreikį.
Prognozuojame, kad 25 procentus visos cemento rinkos šalyje sudarys iš Lenkijos ir Baltarusijos importuotas cementas“, – teigia „Akmenės cemento“ direktorius A.Zaremba.
Bendrovės valdyba pernai vasarą nusprendė investuoti beveik 300 milijonus litų į naują gamybos technologinę liniją.
Tačiau projektas, kuris leistų pajėgumus padidinti iki 1,5 milijono tonų per metus, bus baigtas tik 2010-aisiais.
Skaičiuojama, kad investicija atsipirks per dešimt metų.
Straipsnio antraštė atrodo neįtikėtina, tačiau tai pačios keturiasdešimtmetės moters žodžiai – ji vos nemirė, nusipirkusi apyrankę intenetu.
Britė Jo Wollacott du metus segėjo apyrankę, kurią įsigijo eBay aukcione ir per šį sąlyginai trumpą laiką ji kentėjo nuo vėmimo ir viduriavimo, atminties praradimo, nuotaikos svyravimų bei haliucinacijų.

Moteris neteko darbo, namų ir automobilio, išsiskyrė su ilgamečiu vaikinu ir net buvo pripažinta psichiškai nestabilia.
Ilgą laiką ji nė nesuprato, kas darosi, o savo savijautą vadino „nesėkmių virtine“ – dažnus virškinimo sutrikimus laikė paprastu apsinuodijimu, epizodinius atminties praradimus siejo su organizmo išsekimu ir net nesuprato, kad mato haliucinacijas, kol galiausiai išaiškėjo, kad jos apyrankė padengta nuodais.
Medikai teigia, kad stebuklas, jog Jo Wollacott išgyveno, kadangi apyrankėje buvo rasti medžiagos vadinamos abrinu, kuri yra draudžiama pasauliniu mastu – mirtina dozė suaugusiajam tėra trys praryti miligramai.
Moteris nusipirko didelį kiekį apyrankių, kadangi jos tekainavo po 1 svarą – vieną jų ji užsisegė ant rankos, kitą pasiliko sau, o likusias perpardavė.
„Po kelių savaičių burnoje iškilo didelis pūlinys, o po mėnesio visą kūną išbėrė.
Visą vasarą jaučiausi prastai – mane kankino vėmimas ir viduriavimas.
Manau, kad tiesiog pasigavau rimtą infekciją,“ – pasakoja moteris.
Situacija blogėjo ir prastą fizinę savijautą papildė atminties sutrikimai bei haliucinacijos.
Moteris, seniau dirbusi mozaikų meistre, privalėjo nutraukti darbą, kadangi pernelyg daug laiko praleisdavo ligoninėse ar besikankindama namuose.
Neištvėręs jos keisto elgesio ją paliko vaikinas, o neturėdama pajamų ji privalėjo parduoti namą bei automobilį.

Visą tą laiką gydytojai sutartinai teigė, jog ji vartoja narkotikus, nepaisant to, kad tyrimų rezultatai tą neigė.
„Kai dabar pagalvoju, tai tos apyrankės efektas tikrai buvo panašus į narkotikus.
Nesistebiu, kad gydytojai taip manė,“ – medikus teisina dviejų vaikų motina.
Reikėtų džiaugtis, kad apyrankė buvo pagaminta gan atsainiai ir ją sudarantys karoliukai pamažu išsimėte, tad moteris iš jos pasigamino raktų pakabuką, kurį galiausiai nuėmė nuo raaktų ir įsimetė į papuošalių dėžutę.
Jos savijauta akimirksniu pagerėjo – Jo pradėjo geriau jaustis fiziškai, jos nebekamavo haliciucinacijos ir moteris vėl pradėjo dirbti.
Vieną dieną jos septynmetis sūnus Daganas iš mokyklos atsinešė įspėjamąjį laišką, kuriame buvo parodyta jo mamos apyrankė.
„Negalėjau patikėti.
Kai perskaičiau laišką ir supratau, jog tos haliucinacijos buvo apsinuodijimas toksinais, tai supratau, kaip aš gyvenau pastaruosiu dvejus metus,“ – apie tiesos išaiškėjimą pasakoja moteris.
Dabar jau žinoma, kad apyrankės karoliukai buvo vaistinio abro (lot. Abrus precatorius) sėklų – šis augalas auga Peru ir yra žinoma, kad jo sėklose yra abrino - nuodo, kurios net menkos dozės sukelia staigią mirtį.
Turint bet kokį kontaktą su šiomis sėklois reikia skubiai kreiptis į medikus.

Deja, šios sėklos gan ilgai naudotos papuošalų gamybai ir netgi vadintos "Meilės sėklomis", nes yra skaisčiai raudonos spalvos.
Praėjusių metų gruodį Didžiosios Britanijos portalas dalymail.co.uk paskelbė, kad kompanija "Eden Project", metus pardavinėjusi šias apyrankes, atvežtas iš Peru, kvietė klientus jas gražinti ir žadėjo dideles kompensacijas nukentėjusiems.
Jo Wollacott pasakoja, kad nelemta apyrankė, tiesiogine tų žodžių prasme, pasiglemžė du jos gyvenimo metus: „Tai buvo košmaras.
Visi aplink manė, kad aš pamažu kraustausi iš proto dėl streso.
Dabar jau žinau, kad visos mano probemos kilo dėl apyrankės.
Stengiuosi iš naujo susidėlioti gyvenimą.“
Vilniaus savivaldybė atsisakė minties viešinti netvarkingų rūkalių nuotraukas ir filmuotą medžiagą, kurioje jie užfiksuoti, savo interneto svetainėje.
Šią idėją kritikuoja ir Valstybinė duomenų apsaugos inspekcija (VDAI).
Kaip sakė savivaldybės Viešųjų ryšių skyriuje, nuo tokio užmojo sostinės valdžią atkalbėjo savivaldybės teisininkai, teigdami, kad taip būtų pažeistas asmens privatumas.
Tačiau esą vis dar svarstoma idėja skelbti pažeidėjų vardus ir pavardes, galbūt ir padarytų pažeidimų aplinkybes, jei pažeidėjai skųs teismui Administracinės komisijos nutarimą ir teismas bus ne jų pusėje, tai yra, pripažins komisijos skirtą nuobaudą teisėta.

Savivaldybė, sugriežtinusi netvarkingų rūkalių kontrolę, anksčiau ėmė grasinti ne tik baudomis iki 2000 litų, bet ir informacijos apie juos paskelbimu savo interneto svetainės skiltyje "Jie nepuošia mūsų miesto".
Tačiau vėliau šios minties atsisakė.
Valstybinė duomenų apsaugos inspekcija pranešė mananti, kad užmojis skelbti pažeidėjų nuotraukas ir filmuotą medžiagą apie daromus pažeidimus internete neatitinka šalies įstatymų, tarp jų - ir Asmens duomenų teisinės apsaugos įstatymo (ADTAĮ).
"Duomenų subjekto interesai išsaugoti asmeninio gyvenimo privatumą nusveria Vilniaus miesto savivaldybės administracijos Saugaus miesto departamento paklausime minimą interesą, todėl toks viešosios tvarkos pažeidėjų asmens duomenų skelbimas interneto svetainėje negali būti pateisinamas įstatymų nuostatomis ir neatitinka ADTAĮ", - teigiama inspekcijos atsakyme.
Anot jos, paskelbus minėtus asmens duomenis internete, jis gali patirti ir neturtinę žalą dėl asmeninio gyvenimo privatumo pažeidimo.
„Pavyzdžiui, galimi atvejai, kai patalpinta informacija internete būtų nukopijuota ir sudaromos galimybės per interneto paieškos puslapius (Google ir pan.) tokią informaciją rasti ir po to, kai iš savivaldybės interneto puslapio ji jau būtų išimta", - teigiama VDAI atsakyme.
Šią nuomonę inspekcija teigia pateikusi Vilniaus savivaldybės administracijos Saugaus miesto departamentui.
Departamentas grindė užmojus paviešinti asmens duomenis tuo, kad taip esą siekiama "patvirtinti visuomenei atsakomybės už teisės pažeidimus neišvengiamumą bei įgyvendinti Administracinių teisių pažeidimų kodekso 248 straipsnyje nustatytus administracinių teisės pažeidimų bylų teisenos uždavinius: užkirsti kelią teisės pažeidimams, auklėti piliečius, kad jie laikytųsi įstatymų, stiprintų teisėtumą".
VDAI tvirtina, kad toks tikslas - netinkamas, kadangi siekiai užkirsti kelią teisės pažeidimams, auklėti piliečius, užtikrinti priimamų sprendimų viešumą, informuoti visuomenę apie savo veiklą ir pan. yra „jau paskirtos administracinės nuobaudos ir savivaldybės veiklos tikslai".
Anot inspekcijos, net teismai internete šalia skelbiamų inicialų neviešina kitos bylos medžiagos, pavyzdžiui, nuotraukų ar filmuotos medžiagos.

Tad VDAI siūlo skelbti tik nuasmenintą arba statistinę informaciją, pavyzdžiui, inicialus, padarytą pažeidimą ir skirtą administracinę nuobaudą arba tik padarytų pažeidimų skaičių, pobūdį ir administracines nuobaudas.
VDAI teigimu, taip pat ydingas sumanymas talpinti vaizdinę medžiagą internete ne ilgiau kaip 1 metus nuo Administracinės komisijos nutarimo priėmimo dienos - toks asmens duomenų skelbimo viešai terminas, inspekcijos nuomone, neatitinka ADTAĮ reikalavimų, kuriuose nurodoma, kad asmens duomenys gali būti saugomi ne ilgiau nei to reikalauja asmens duomenų tvarkymo tikslai.
Vilniaus savivaldybė jau skyrė keletą 300-350 litų siekiančių baudų netvarkingiems rūkaliams.
Prezidentei, panorusiai su kandidatais į ministrus pasišnekėti užsienio kalba, gali tekti nusivilti – kai kurie būsimieji ministrai prieš tokį reikalavimą šiaušiasi ir su Dalia Grybauskaite bendraus tik lietuviškai, rašo „Kauno diena“.
S.Daukanto aikštės rūmų duris tuoj pradės varstyti kandidatai į ministrus.
Prezidentė, kaip skelbta, jiems rengia išbandymą – su kiekvienu ji žada kalbėtis užsienio kalba. Kuria – nutylima.
Tačiau ne visi siūlomi ministrai tokiu D.Grybauskaitės pageidavimu patenkinti.
„Man susidaro įspūdis, kad nerimtai čia viskas.
Iš viso tokių dalykų neturėtų būti“, – taip D.Grybauskaitės norus įvertino socialdemokratų kandidatas į sveikatos ministrus Vytenis Andriukaitis.
Jis pridūrė, kad su D.Grybauskaite gali šnekėtis angliškai, vokiškai, rusiškai, lenkiškai ir prancūziškai.

Darbo partijos (DP) kandidatės į socialinės apsaugos ministres Loretos Graužinienės teigimu, Lietuvoje yra viena valstybinė kalba ir per oficialius susitikimus kalbėti reikia tik lietuviškai.
Tačiau, pasak jos, D.Grybauskaitės reikalavimas ministrams dėl kalbų suprantamas.
DP atstovė dienraščiui nurodė, kad gerai moka dvi kalbas – vokiečių ir rusų.
Sprendžiant iš kandidatų į ministrus anketų, dauguma jų moka po kelias užsienio kalbas, taigi bendraujant su prezidente problemų kilti neturėtų.
Kandidatė į švietimo ir mokslo ministres, DP atstovė Virginija Baltraitienė nurodo mokanti kalbėti rusiškai ir angliškai.
Socialdemokratė Birutė Vėsaitė, pretenduojanti užimti ūkio ministro kėdę, nurodo galinti kalbėti angliškai, rusiškai, prancūziškai bei lenkiškai.
Galimas susisiekimo ministerijos vadovas Rimantas Sinkevičius nurodo mokąs anglų bei rusų kalbas, Juozas Olekas, pretendentas vadovauti Krašto apsaugos ministerijai, taip pat deklaruoja mokantis rusų ir anglų kalbas.
Lygiai tą patį savo anketoje nurodo vienas iš pretendentų į teisingumo ministrus Juozas Bernatonis, Tvarkos ir teisingumo partijos atstovas, kandidatas į aplinkos ministrus Valentinas Mazuronis.
Pirmadienį Torunėje (Lenkija) prasidėjo X-asis Europos veteranų uždarų patalpų lengvosios atletikos čempionatas (programoje taip pat ilgi metimai, krosas ir ėjimas).
Sėkmingai startavo Lietuvos atstovai, pirmąją varžybų dieną laimėję šešis medalius.

Rutulio stūmimo (iki 65 metų (W65) amžiaus grupė) Europos čempionės titulą iškovojo Genovaitė Kazlauskienė, 3 kg rutulį nustūmusi 11,03 m, o bronzos medalininke tapo Birutė Keršulienė (10,18 m).
W70 grupėje Europos rutulio stūmimo čempione tapo Jadvyga Putinienė - 9,44 m, Algina Vilčinskienė (W75) laimėjo sidabro medalį (9,15), o dar viena mūsų rutulio stūmikė - Janina Lapienienė (W50 grupėje - 12,52 m) - laimėjo bronzą.
Trečią vietą kūjo metimo varžybose (M50 amžiaus grupė) užėmė Rimvydas Medišauskas (51,14 m).
3000 m bėgimo (W40) rungtyje per žingsnį nuo medalio liko ketvirta finišavusi Ramunė Pociuvienė (12:13.35).
Šuolių į aukštį varžybose šeštos buvo Lina Zaniauskienė (W50) ir Genovaitė Avižonienė (W60), įveikusios atitinkamai 1,30 ir 1,15 m aukščius.
Lietuvos veteranai be medalių iš Europos čempionatų negrįžta.
Sėkmingiausi čempionatai buvo 2005 metais Švedijoje ir 2007 metais Suomijoje, kuomet iškovota po penkis aukso ir po du sidabro bei bronzos apdovanojimus.
Prieš dvejus metus Ispanijoje laimėti trys aukso, keturi sidabro ir vienas bronzos medalis.
Daugiausiai medalių iki šiol yra iškovojusios Algina Vilčinskienė (4 aukso, 1 sidabro) ir Jadvyga Putinienė (2 aukso, 2 sidabro), Torunėje jau papildžiusios savo kolekcijas.
Šiaurės Korėja sugebėjo uždaryti branduolinį reaktorių iki nustatyto termino - balandžio 14 d., praneša BBC.

Pietų ir Šiaurės Korėjos, Jungtinės Valstijos, Rusija, Kinija ir Japonija vasario 13 dieną nusprendė suteikti Pchenjanui 60 dienų terminą, per kurį šalis uždarytų branduolinį reaktorių, kuriame sodrinamas uranas ir kuris taip pat gali būti naudojamas kaip branduolinių ginklų kuras.
Mainais į reaktoriaus uždarymą Šiaurės Korėjai siūloma energetinė pagalba ir saugumo garantijos.
Kinijoje derėtasi dėl 25 mln. dolerių, priklausančių Šiaurės Korėjai, pervedimo į Kinijos banko sąskaitą.
Siekiant paspartinti šešiašales derybas, JAV finansų ministerija tvirtino panaikinsianti sąskaitų areštą, tačiau pinigai kol kas dar nebuvo pervesti, ir dėl to Pchenjanas buvo pasitraukęs iš tolimesnių šešiašalių derybų.
Pekine esantis JAV atstovas derybose su Šiaurės Korėja Christopheris Hillas sakė: "Mes visi akivaizdžiai nerimaujame, kad Šiaurės Korėja neskuba vykdyti savo įsipareigojimų".
Tačiau Šiaurės Korėja vėlų penktadienio vakarą patvirtino, kad vykdys savo įsipareigojimus.
"Mes gerbsime savo įsipareigojimus, kaip ir buvo sutarta vasario 13 d. Ne daugiau ir ne mažiau, - sakė Šiaurės Korėjos užsienio reikalų ministerijos Europos reikalų departamento direktoriaus pavaduotojas Kim Son-gyongas.
- Nėra reikalo nerimauti.
Mes laikysimės susitarimo sąlygų, jei Amerika įvykdys savo pažadus".
C. Hillas teigia, kad reikalas jau yra išspręstas.

"Suvokiame jų (Šiaurės Korėjos - ELTA) nerimą dėl sąskaitų.
Nuoširdžiai galiu pasakyti, kad šis klausimas jau išspręstas", - sakė jis.
Latvijai pavyko susitarti su rusų koncernu „Gazprom“ dėl gamtinių dujų kainų sumažinimo 15 proc. lyginant su praėjusiais metais.
Apie tai pirmadienį informavo latvių dujų kompanijos „Latvijas Gaze“ atstovas spaudai, rašo lenta.ru.
Teigiama, jog naujoji atsiskaitymo metodika pradės galioti per 2011 metus.
Nuo sausio 1-osios dujų tarifai Latvijos gyventojams sumažės 4-7 proc.
Tuo tarpu verslo subjektams dujų kaina sumažės 5 proc.
Iš Rusijos importuojamų dujų kainas Latvija siekė peržiūrėti dar nuo 2010 m. pradžios.
Remiantis „Eurostat“ duomenimis, 2009-aisiais Latvija už dujas mokėdavo vidutiniškai 24 proc. daugiau nei Lietuva ir 32 proc. daugiau nei Estija.
2010 m. liepą „Gazprom“ pareiškė neplanuojantis suteikti Latvijai jokių dujų kainų nuolaidų.

Tačiau jau rugpjūtį abi pusės susitarė mažinti gamtinių dujų tarifus, tačiau tąkart dėl konkrečių skaičių nebuvo susitarta.
Seimo pirmininkė Irena Degutienė pirmadienį kreipėsi į generalinį prokurorą Darių Valį ir vidaus reikalų ministrą Raimundą Palaitį dėl slaptų kontrabandininkų seklių, sako I.Degutienės atstovas spaudai Juozas Ruzgys.
Tai parlamento vadovė padarė, kai dienraštyje "Lietuvos rytas" pasirodė publikacija, jog dešimtis kontrabandininkų demaskuoti padėjusi Pagėgių savivaldybės gyventoja dėl savo žodžių apie Pagėgių merą Virginijų Komskį atsidūrė teisme.
Anot J.Ruzgio, spaudimas slaptiems kontrabandininkų sekliams nėra gerai.
Šiuo klausimu I.Degutienė laukia atsakymo iš minėtų pareigūnų.
"(Seimo pirmininkė - BNS) paprašė išsiaiškinti visas aplinkybes, pagal kompetenciją, žinoma, išdėstytas šitame straipsnyje, nes yra tikrai negerai, jeigu slapti bendradarbiai, kurie teikia informaciją apie kontrabandą, galimus nusikalstamumus, ir apie tai informuoja pareigūnus, kurie kovoja su kontrabanda, jeigu jie išviešinami ir jiems daromas spaudimas, tai tikrai nėra gerai", - žurnalistams sakė J.Ruzgys.
"Seimo pirmininkė paprašė informuoti, jeigu Valstybės sienos apsaugos tarnyba turi savo neetatinių darbuotojų, slaptųjų bendradarbių, seklių gynimo nuo galimo kontrabandininkų susidorojimo programą ir taip pat paklausė, kaip sekasi ją įgyvendinti", - teigė jis.
Anot "Lietuvos ryto", Bitėnų kaimo gyventoja 62 metų Birutė Minevičienė tapo atsakove civilinėje byloje dėl viešai paskleistų žinių pripažinimo neatitinkančiomis tikrovės bei žeminančiomis Pagėgių mero "tvarkiečio" V.Komskio garbę ir orumą.
V.Komskis siekia, kad B.Minevičienė būtų įpareigota paneigti tai, ką pasakė I.Degutienei besilankant Pagėgiuose.
Ji papasakojo prieš septynerius metus mačiusi, kaip V.Komskis bendravo su cigaretes Rambyno regioninio parko teritorijoje krovusiais vyrais.

B.Minevičienė trejus metus bendradarbiavo su pasieniečiais.
Ji gaudavo atlyginimą už pranešimus apie iš Rusijos į Lietuvą Nemunu gabenamą kontrabandą.
Šią savaitę muzikos parduotuvėse pasirodys ribotu tiražu išleidžiama Jurgos kompaktinė plokštelė „Prie žalio vandens“.
Tai yra prieš du mėnesius išleisto vinilo, kuriame sudėtos rinktinės Jurgos albumų „Aukso pieva“ ir „Instrukcija“ dainos, kompaktinis atitikmuo.
Pirmieji naująją kompaktinę plokštelę šį pirmadienį, gruodžio 20 dieną, įvertins Jurgos koncerto šv. Kotrynos bažnyčioje Vilniuje žiūrovai.
Kadangi dainų rinkinys „Prie žalio vandens“ pirmiausia buvo išleistas vinilo plokštelės formatu, pasirodantis kompaktinis albumas bus stilizuotas ir atrodys kaip sumažinta vinilo plokštelė.
Šis albumas taip pat išskirtinis tuo, kad jame dainininkė nutarė atverti albumo „Instrukcija“ viršelyje esančias duris ir parodyti, kas už jų slepiasi.
Dėl Europoje sutrikusio transporto kompaktinis albumas kiek ilgiau keliavo į Lietuvą iš Austrijos, tačiau suspėjo atvykti kaip tik Jurgos baigiamojo metų koncerto išvakarėse.
Po pasirodymo šv. Kotrynos bažnyčioje dainininkė yra numačiusi padaryti kūrybinę pertrauką.
„Šis koncertas ir albumas savotiškai užbaigia tam tikrą mano kūrybos etapą.

Ruošiuosi galimoms permainoms, kurios galbūt atvers ir naują kūrybos puslapį“, – sakė Jurga.
Kelis artimiausius mėnesius Jurga bus mažai matoma, nes nori pažvelgti į tai, kas nuveikta, ir apsispręsti dėl tolimesnių kūrybinių planų.
Galima tikėtis naujų posūkių, minčių ir sprendimų, tačiau kokie jie tiksliai - tai ir bus kūrybinės pertraukos tikslas.
Pasak albumo „Prie žalio vandens“ leidėjų, šio albumo pasirodymą kompaktinės plokštelės pavidalu nulėmė tiek vinilo sėkmė, tiek ir tai, kad pirmieji du Jurgos albumai „Aukso pieva“ ir „Instrukcija“ jau yra išparduoti, o gaminti naujus jų tiražus nėra numatyta.
Vietoj jų prekyboje netrukus pasirodys ribotu tiražu išleidžiamas šių abiejų albumų dainų rinkinys.
2005 metais išleistas debiutinis Jurgos albumas „Aukso pieva“ ir 2007 metais pasirodžiusi „Instrukcija“ tapo vienais populiariausių muzikos albumų Lietuvoje per pastarąjį dešimtmetį.
Rinktinių šių albumų dainų kompaktinė plokštelė „Prie žalio vandens“ išleidžiama 2 000 vienetų tiražu.
Prieš penkerius metus Lietuvos ir Baltarusijos pasienyje buvo sulaikyta JAV piniginę paramą Baltarusijoje veikiančiai organizacijai gabenusi kurjerė, bet Lietuvos pareigūnai žadėjo amerikiečiams "pozityviai išspręsti" šį klausimą, rodo paviešintas diplomatinis dokumentas.
"WikiLeaks" dokumentas, paskelbtas leidinio "Russkij reporter" interneto svetainėje, atskleidžia, kad šį klausimą sprendė aukšto rango Lietuvos pareigūnai.
Anot dokumento, moteris su nedeklaruotais 25 tūkst.

JAV dolerių buvo sulaikyta, kai bandė iš Lietuvos patekti į Baltarusiją.
Pinigai rasti automobilyje, kuriuo vyko dar du asmenys, rašoma ataskaitoje.
Moters, kuriai grėsė kaltinimai kontrabanda, pavardė dokumente yra ištrinta.
Pinigai buvo skirti Tarptautinei mokslinių tyrimų ir tarpusavio mainų tarybai (International Research and Exchange Board), kuri Baltarusijoje vykdė JAV tarptautinės paramos agentūros (USAID) finansuojamą projektą, atskleidžiama JAV ambasados Vilniuje parengtame dokumente.
JAV diplomatai teigė, kad sulaikymas "Lietuvos vyriausybę pastatė į delikačią situaciją" - ji turėjo vykdyti įstatymus, bet nenorėjo suteikti Minsko režimui preteksto imtis griežtų priemonių prieš pilietinę visuomenę ir iš išorinės finansuojamus projektus.
Dokumente aprašyta, kaip situacija buvo aptarta su tuometiniu Užsienio reikalų ministerijos pareigūnu Jonu Paslausku, kuris dabar yra Lietuvos ambasadorius Gruzijoje.
"Jis (J.Paslauskas - BNS) sakė, kad Lietuvos Vyriausybė nori nesuteikti A.Lukašenkos režimui pasiteisinimo apsunkinti užsienio vyriausybių ir nevyriausybinių organizacijų veiklą Baltarusijoje", - rašoma dokumente.
"Jis pasiūlė suderinti su JAV vadovybe ir kitomis organizacijomis, kad būtų išvengta panašių atvejų ateityje.
J.Paslauskas sakė, kad Lietuvos Vyriausybė naudoja įvairius asmenis ir kelius siųsti pinigus grupėms į Baltarusiją, įskaitant savo diplomatus", - rašoma dokumente.
Iš dokumento matyti, kad JAV diplomatai susidariusią situaciją aptarė ir su tuometiniu aukštu Vidaus reikalų ministerijos pareigūnu Stanislovu Liutkevičiumi.

"S.Liutkevičius papasakojo, kad jis kalbėjo su užsienio reikalų ministru A.Valioniu ir žadėjo palaikyti ryšius su generaliniu prokuroru po jo pokalbiu su ministru.
Jis sakė: "Manau, kad galime tai išspręsti, ir tai bus pozityvu jai".
S.Liutkevičius sakė, kad yra pasirengęs suderinti su JAV vyriausybe ateityje, jei būtina, užtikrinti, kad kurjeriai nesusidurtų su panašiomis problemomis", - rašoma dokumente.
Po pokalbių su Lietuvos pareigūnais JAV diplomatai susidarė vaizdą, kad Lietuvos generalinis prokuroras nesieks griežtos bausmės tiems asmenims, kurie remia Lietuvos vyriausybės pastangas "atnešti demokratiją į Baltarusiją", atskleidžia dokumentas.
Įsivaizduokite: užsukate į batų parduotuvę, randate pagaliau patikusią sportinių batelių porą, sumokate ir laukiate, kol pardavėjas iš sandėlio atneš neišpakuotą dėžę su išsvajotuoju pirkiniu.
Tačiau praeina pusvalandis, o nei pardavėjo, nei batų taip ir nesulaukiate.
Nepasirodo jis ir po dienos, ir po savaitės.
Sunku patikėti, kad toks „nuotykis“ gali įvykti tradicinėje parduotuvėje?
Daug lengviau tai būtų įsivaizduoti kalbant apie elektronines parduotuves, kur tarp pirkėjo ir pardavėjo veikia sudėtingos kompiuterinės programos ir driekiasi kilometrais matuojamas atstumas.
Apie tokius atvejus kalba ir Valstybinės vartotojų teisių apsaugos tarnybos (VVTAT) duomenys.

Pernai maždaug pusę (beveik 250) dėl vartojimo prekių gautų nusiskundimų sudarė skundai dėl el. prekybos.
Dažniausiai vartotojai skundėsi, kad nėra laikomasi prekių pristatymo terminų arba prekės visiškai nepristatomos.
Kad tokios situacijos ir liktų tik vaizduotėje, pasakojame, ką reikėtų žinoti, norint apsidrausti ir jų išvengti.
Išsamiai pateikta el. pardavėjo informacija
„Visais atvejais rekomenduotume pirkti prekes tik iš patikimų el. parduotuvių, o prieš perkant paieškoti kitų vartotojų atsiliepimų internete ir pan.
Taip pat rekomenduojame atkreipti dėmesį, ar nurodomi parduotuvės kontaktiniai duomenys (adresas ir telefono numeris), o ne tik el. pašto adresas.
Priešingu atveju, vartotojai dažnai nežino, kur kreiptis, kai jų teisės pažeidžiamos“, – atkreipia dėmesį advokatų kontoros „Sorainen“ vyresnioji teisininkė Vytė Danilevičiūtė.
Visais atvejais rekomenduotume pirkti prekes tik iš patikimų el. parduotuvių, o prieš perkant paieškoti kitų vartotojų atsiliepimų internete ir pan.
Be to, ji papildo, kad prieš perkant el. parduotuvėje būtina susipažinti bent su pagrindinėmis sutarties nuostatomis (prekės aprašymu, mokėjimo, pristatymo, grąžinimo sąlygomis).
Reikėtų atkreipti dėmesį ir į prekių siuntimo bei kitas išlaidas.

Tinkamo informavimo pareiga tenka pardavėjui, tačiau vartotojas taip pat turi elgtis apdairiai.
Patikimumą atpažinti leidžia specialūs ženklai
Atskirų el. parduotuvės paslaugų patikimumą el. prekybos svetainėse gali padėti atpažinti ir žymėjimas.
Jose įdiegti oficialūs, nustatytas taisykles atitinkantys, ženklai vartotojams nurodo garantinius įsipareigojimus dėl prekių kokybės, duomenų apsaugos standartus ir pan. Tinkamo prekės pristatymo iš el. parduotuvės kriterijams apibrėžti siuntų bendrovės „DPD Lietuva“ iniciatyva pradėtas diegti Patikimo pristatymo standartas.
Jis atpažįstamas iš „Patikimo pristatymo“ ženklo.
„Toks ženklas el. parduotuvėje pirkėjams praneša, kad iš jos įsigytos prekės bus pristatytos laiku ir saugiai, atlyginama žala, jei gabenant siuntinys bus pažeistas, taip pat garantuojamas informacijos apie pirkėją konfidencialumas“, – pabrėžia Asta Brazaitienė, „Patikimo pristatymo“ ženklo vadovė.
Atskirų el. parduotuvės paslaugų patikimumą el. prekybos svetainėse gali padėti atpažinti ir žymėjimas.
Ženklas taip pat nurodo vartotojo teises siuntos praradimo ar sugadinimo gabenant atveju.
Jei gabenant siuntinys yra pažeidžiamas, taikoma iki 520 EUR (1800 Lt) žalos atlyginimo garantija.
„Jeigu perkate didesnės vertės prekę, rekomenduojame pasidomėti papildomomis prekės draudimo paslaugomis, teikiamomis draudimo bendrovių“, – pataria A. Brazaitienė.

Signalas – ir nesaugus interneto adresas
Kiti prekybos internetu žinovai taip pat pataria atkreipti dėmesį į papildomas apsaugos priemones, padedančias išvengti sukčių ir nepatikimų pardavėjų.
Pavyzdžiui, rekomenduojama internetu neatsiskaitinėti el. parduotuvėse, kurios neturi vadinamojo SSL sertifikato, garantuojančio atsiskaitymo saugumą.
Jei toks sertifikatas yra, svetainės adresas prasidės HTTPS:// (šis adresas gali įsijungti ir tik pradėjus atsiskaitymą, nebūtinai pirmajame puslapyje).
Jei tokio sertifikato nėra, visais pirkimo etapais adresas prasidės tik HTTP://, be papildomos „S“ raidės.
Taip pat siūloma nepamiršti ir įprastinių interneto „higienos“ priemonių – naudoti sudėtingus slaptažodžius, antivirusines programas, apsipirkinėti naudojantis tik saugiu interneto ryšiu, vengti pirkimo viešose interneto prieigos vietose, taip apsisaugojant nuo piktavalių.
Pasiūlymai, kurie yra per geri, kad būtų tiesa, gali būti paprasčiausi spąstai, į kuriuos geriau nepapulti.
Papildomas kritiškumas vertinant pirkinius irgi pagelbės.
Pavyzdžiui, pasiūlymai, kurie yra per geri, kad būtų tiesa, gali būti paprasčiausi spąstai, į kuriuos geriau nepapulti.
Dar kartą patikrinti ir tik tada – pirkti

Žinoma, reikia vengti ir paprasčiausių klaidų, įvedant užsakymo duomenis – klaidingas adresas ar užsakomų prekių kiekis gali vėliau sukelti papildomų problemų ieškant savo prekių ar bandant grąžinti per didelį užsakymą ir atgauti pinigus.
Tad dukart patikrinkite informaciją prieš patvirtindami užsakymą.
„Svarbu nepamiršti saugoti savo asmens duomenis, neperduoti finansinės informacijos nepatikimiems subjektams, naudotis tik patikimais apmokėjimo būdais.
Taip pat derėtų saugoti su pirkimu susijusius duomenis (pardavėjo patvirtinimus, susirašinėjimą ir t.t.), kad ginčo atveju vartotojas turėtų pakankamai įrodymų.
Dažnai ginčo nagrinėjimas VVTAT bei kitose institucijose nutraukiamas tuo pagrindu, kad vartotojas pateikė neišsamią informaciją arba nepateikė jokių įrodymų.“, – sako V. Danilevičiūtė.
Svarbu atkreipti dėmesį, kad parduotuvės patikimumą reikia įvertinti bent keliais kriterijais ir nepamiršti laikytis minėtų saugumo taisyklių.
Tad perfrazavus žinomą posakį, perkant derėtų kelis kartus „pamatuoti“ – nepatingėti patikrinti užsakymo informaciją, paieškoti informacijos apie el. pardavėją ir pan., o tik tada – pirkti.
Kino mėgėjai šią savaitę turės galimybę patekti į džiazuojantį kino seansą.
Kovo 5 d. (ketvirtadienį) Vilniuje, kino centre „Skalvija“, bus rodoma Raimundo Banionio drama „Džiazas“.
Šis filmas rodomas Tarptautinio moterų filmų festivalio „Šeršėliafam“ išvakarėse neatsitiktinai.

1992 metais sukurtame filme „Džiazas“ vieną pagrindinių vaidmenų atlieka Alantė Kavaitė.
Daugiau kaip dešimtmetį Prancūzijoje gyvenančios A. Kavaitės filmas „Laiko garsai“ šį penktadienį pradės ketvirtą kartą vyksiantį Moterų filmų festivalį.
„Tiems, kurie A. Kavaitę pažįsta kaip režisierę, bus puiki proga ją pažinti, kaip aktorę.
O tiems, kurie Alantę žino kaip aktorę, bus puiki proga susitikti su ja kaip režisiere“, – pranešime spaudai sako viena iš festivalio „Šeršėliafam“ organizatorių Greta Akcijonaitė.
Filmas „Džiazas“ sukurtas pagal Juozo Grušo dramą „Meilė, džiazas ir velnias“.
Juostoje vaizduojamas praėjusio amžiaus septintasis dešimtmetis.
Pagrindinis herojus Lukas (Rolandas Kazlas) grįžta iš Prahos – tarnybos sovietinėje kariuomenėje.
Jo draugai renkasi senoje landynėje, kurioje groja džiazą.
Sudėtingi jaunų žmonių santykiai vienintelę kompanijos merginą Beatričę (Alantę Kavaitę) priveda prie savižudybės.
Daugiau lietuvių sukurtų filmų kino mėgėjai galės pamatyti ir Moterų filmų festivalio programoje „Moters portretas – Eugenija Pleškytė“.

Šioje programoje bus parodyti filmai, kuriuose vaidino E. Pleškytė: Arūno Žebriūno ir Raimondo Vabalo „Kanonada“, R. Vabalo „Laiptai į dangų“ ir „Akmuo ant akmens“, Marijono Giedrio „Herkus Mantas“, Algimanto Puipos „Velnio sėkla“ ir kt.
Pagrindinėje „Šeršėliafam“ programoje žiūrovų laukia tarptautinius apdovanojimus pelnę moterų režisierių sukurti – šeši vaidybiniai ir trys dokumentiniai – filmai iš Bosnijos ir Hercegovinos, Palestinos, Didžiosios Britanijos, Ispanijos, Kanados, Nyderlandų, Prancūzijos, Švedijos.
Specialaus dėmesio šiais metais festivalyje sulauks ir mažieji žiūrovai.
Jiems skirta Animacinių trumpametražių filmų programa.
Tris dienas – kovo 9, 11 ir 15 „Skalvijos“ kino centre bus rodomi Švedijos animatorių darbai.
Filmukai įgarsinti lietuvių kalba ir skirti ikimokyklinio amžiaus vaikams.
Didžiausia pasaulyje interneto mažmenininkė „Amazon“ pirmadienį pranešė, kad jos valdomame portale prekybininkai 2014 metais pardavė daugiau kaip 2 mlrd. prekių ir pasiekė naują rekordą.
Pardavėjai iš daugiau kaip 100 šalių įvykdė pirkėjų iš 185 šalių užsakymus, sakoma įmonės pranešime.
Pardavėjų iš Kinijos ir Honkongo per metus padaugėjo 80 proc., o iš Indijos – augo daugiau kaip tris kartus.
Sandorių skaičius naudojantis mokėjimo sistema „Amazon Payments“ per metus padidėjo daugiau kaip 60 procentų.